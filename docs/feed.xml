<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.9.0">Jekyll</generator><link href="http://gadial.net/feed.xml" rel="self" type="application/atom+xml" /><link href="http://gadial.net/" rel="alternate" type="text/html" /><updated>2023-11-15T07:23:39+00:00</updated><id>http://gadial.net/feed.xml</id><title type="html">לא מדויק</title><subtitle>בלוג על מתמטיקה ומדעי המחשב</subtitle><entry><title type="html">בעקבות השערת הרצף, חלק י’: מוכיחים את העקביות של השערת הרצף</title><link href="http://gadial.net/2023/07/31/continuum_hypothesis_forcing_proving_ch_consistant/" rel="alternate" type="text/html" title="בעקבות השערת הרצף, חלק י&apos;: מוכיחים את העקביות של השערת הרצף" /><published>2023-07-31T00:00:00+00:00</published><updated>2023-07-31T00:00:00+00:00</updated><id>http://gadial.net/2023/07/31/continuum_hypothesis_forcing_proving_ch_consistant</id><content type="html" xml:base="http://gadial.net/2023/07/31/continuum_hypothesis_forcing_proving_ch_consistant/">&lt;h2&gt;פרק המבוא שבו אנחנו חוזרים בפעם ה-&lt;span&gt;\( \omega \)&lt;/span&gt; על כל מה שקרה עד כה&lt;/h2&gt;

&lt;p&gt;בשעה טובה ומוצלחת הגענו אל הישורת האחרונה של סדרת הפוסטים על השערת הרצף. כל עבודת ההכנה הסתיימה, וכעת אפשר לגשת לעיקר - ההוכחות שהשערת הרצף מתיישבת עם ZFC, וההוכחה ששלילת השערת הרצף מתיישבת עם ZFC. שתי אלו ביחד מראות שהשערת הרצף בלתי תלויה ב-ZFC.&lt;/p&gt;

&lt;p&gt;התוצאה הקלה יותר היא ההוכחה שהשערת הרצף מתיישבת עם ZFC. היא הוכחה על ידי קורט גדל ב-1940 בעזרת משהו שנקרא “היקום הניתן לבניה” ומסומן ב-L. זה נושא מעניין בפני עצמו, אבל בסדרת הפוסטים הזו אני לא נכנס אליו, מכיוון שיש לנו כאן סיטואציה של “שניים במחיר אחד”. ב-1963 פול כהן הוכיח ששלילת השערת הרצף מתיישבת עם ZFC; לשם כך הוא פיתח את טכניקת הכפייה שאותה הצגנו בפירוט בפוסטים הקודמים. הטכניקה הזו חזקה וכללית למדי, הרבה מעבר לשימוש המקורי שלה, ושימוש פשוט למדי שלה הוא כדי להוכיח בדרך שונה את מה שקורט גדל הוכיח ב-1940. זה מה שנעשה בפוסט הזה.&lt;/p&gt;

&lt;p&gt;לפני שנצלול אל הבניה עצמה, בואו נזכיר את הרקע הרלוונטי ככל הניתן כך שגם מי שהתייאשו מהפוסטים הקודמים יוכלו להצטרף מחדש כאן (אני הייתי מתייאש מהם ומדלג לכאן; למעשה, זה מה שעשיתי כשלמדתי לראשונה את אי-תלות השערת הרצף, ורק כתיבת הפוסטים הכריחה אותי להיכנס לפרטים).&lt;/p&gt;

&lt;p&gt;השערת הרצף, בניסוח שאנחנו רוצים להתבסס עליו כאן, היא הטענה &lt;span&gt;\( \mathcal{P}\left(\mathbb{N}\right)\cong\aleph_{1} \)&lt;/span&gt;. כלומר, שיש התאמה חח”ע ועל בין קבוצת כל תתי-הקבוצות של המספרים הטבעיים ובין &lt;span&gt;\( \aleph_{1} \)&lt;/span&gt; - הסודר הקטן ביותר שאינו שווה עוצמה ל-&lt;span&gt;\( \omega=\left\{ 0,1,2,\ldots\right\}  \)&lt;/span&gt;. כדי להראות שהשערת הרצף &lt;strong&gt;מתיישבת&lt;/strong&gt; עם ZFC צריך להראות שקיים יקום מתמטי כלשהו שבו א) כל ZFC מתקיימת ב) השערת הרצף מתקיימת.&lt;/p&gt;

&lt;p&gt;ובכן, בנינו “יקום מתמטי זעיר” &lt;span&gt;\( \mathcal{M} \)&lt;/span&gt; שהיה קבוצה בת מניה וטרנזיטיבית שמקיימת את כל ZFC (ליתר דיוק, מקיימת כל אקסיומה ב-ZFC שנזדקק לה). מה שהיינו שמחים אם היה קורה הוא ש-&lt;span&gt;\( \mathcal{P}\left(\mathbb{N}\right)^{\mathcal{M}}\cong\aleph_{1}^{\mathcal{M}} \)&lt;/span&gt;. אבל רגע אחד, מה זה &lt;span&gt;\( \aleph_{1}^{\mathcal{M}} \)&lt;/span&gt;? ובכן, זה אומר “הסודר הקטן ביותר ב-&lt;span&gt;\( \mathcal{M} \)&lt;/span&gt; שאינו שווה עוצמה ל-&lt;span&gt;\( \omega=\left\{ 0,1,2,\ldots\right\}  \)&lt;/span&gt;”. יש כאן נקודה עדינה שקריטי להבין בשלב הזה: &lt;strong&gt;כל&lt;/strong&gt; האיברים של &lt;span&gt;\( \mathcal{M} \)&lt;/span&gt; הם קבוצות בנות מניה; זה נובע מייד מכך ש-&lt;span&gt;\( \mathcal{M} \)&lt;/span&gt; היא בת מניה וטרנזיטיבית (כלומר אם &lt;span&gt;\( x\in\mathcal{M} \)&lt;/span&gt; אז &lt;span&gt;\( x\subseteq\mathcal{M} \)&lt;/span&gt;). לכן אני קורא ל-&lt;span&gt;\( \mathcal{M} \)&lt;/span&gt; יקום “זעיר”. לכן, גם &lt;span&gt;\( \aleph_{1}^{\mathcal{M}} \)&lt;/span&gt; הולך להיות קבוצה בת מניה, בדיוק כמו &lt;span&gt;\( \omega \)&lt;/span&gt;. אם שניהם קבוצות בנות מניה, אז ממש על פי הגדרה זה אומר שיש פונקציה &lt;span&gt;\( f:\omega\to\aleph_{1}^{\mathcal{M}} \)&lt;/span&gt; שהיא חח”ע ועל. העניין הוא שהפונקציה הזו &lt;strong&gt;לא&lt;/strong&gt; שייכת ל-&lt;span&gt;\( \mathcal{M} \)&lt;/span&gt;. ה”זעירות” של &lt;span&gt;\( \mathcal{M} \)&lt;/span&gt; מתבטאת גם בכך שחסרים בו איברים שאולי נראה לנו ש”אמורים להיות שם”.&lt;/p&gt;

&lt;p&gt;אפשר, וצריך, לשאול שאלות כמו “רגע, אז למה &lt;span&gt;\( \omega \)&lt;/span&gt; בכלל שייך ל-&lt;span&gt;\( \mathcal{M} \)&lt;/span&gt;? ומנין לנו שבכלל קיים סודר שאינו שווה עוצמה ל-&lt;span&gt;\( \omega \)&lt;/span&gt; בתוך &lt;span&gt;\( \mathcal{M} \)&lt;/span&gt;?” ואלו שאלות מצוינות עם התשובה הסופר-מצוינות שאפשר &lt;strong&gt;להוכיח&lt;/strong&gt; את הקיום של &lt;span&gt;\( \omega \)&lt;/span&gt; ושל סודר שאינו שווה עוצמה ל-&lt;span&gt;\( \omega \)&lt;/span&gt; ב-&lt;span&gt;\( \mathcal{M} \)&lt;/span&gt;, כי קיימת הוכחה כללית לקיום של הדברים הללו בהתבסס על אקסיומות ZFC, ואמרנו ש-&lt;span&gt;\( \mathcal{M} \)&lt;/span&gt; מקיימת את ZFC. זה קסם, ללא ספק; וזה הקסם הראשון שביצענו בסדרת הפוסטים הזו.&lt;/p&gt;

&lt;p&gt;להבדיל מ-&lt;span&gt;\( \aleph_{1}^{\mathcal{M}} \)&lt;/span&gt; שהוא יצור שונה מ-&lt;span&gt;\( \aleph_{1} \)&lt;/span&gt; “הרגיל” (מה שזה לא אומר), &lt;span&gt;\( \omega^{\mathcal{M}} \)&lt;/span&gt; הוא בדיוק, אבל בדיוק, &lt;span&gt;\( \omega \)&lt;/span&gt;. כלומר, הקבוצה &lt;span&gt;\( \left\{ 0,1,2,\ldots\right\}  \)&lt;/span&gt; כאשר &lt;span&gt;\( 0=\emptyset \)&lt;/span&gt; ו-&lt;span&gt;\( 1=\left\{ 0\right\}  \)&lt;/span&gt; ו-&lt;span&gt;\( 2=\left\{ 0,1\right\}  \)&lt;/span&gt; וכן הלאה. גם כל המספרים הטבעיים ב-&lt;span&gt;\( \mathcal{M} \)&lt;/span&gt; הם המספרים הטבעיים “הרגילים” - על זה אמרנו שאלו מושגים &lt;strong&gt;אבסולוטיים&lt;/strong&gt; - הם אותו הדבר בכל מודל של ZFC. לכן, האיברים של &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; הם עדיין תת-קבוצות של מספרים טבעיים ולא משהו מוזר יותר; ו-&lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; היא אוסף כל תתי הקבוצות של טבעיים ששייכות ל-&lt;span&gt;\( \mathcal{M} \)&lt;/span&gt; (וכאמור, יש רק מספר בן מניה של קבוצות כאלו).&lt;/p&gt;

&lt;p&gt;אם כן, מה שאולי חסר לנו ב-&lt;span&gt;\( \mathcal{M} \)&lt;/span&gt; הוא פונקציה &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt; שהיא חח”ע ועל. אנחנו יודעים ש”ביקום המתמטי האמיתי” קיימת פונקציה כזו, כי הרי שתי הקבוצות הן בנות מניה; הבעיה היא רק ש-&lt;span&gt;\( f \)&lt;/span&gt; הזו אולי לא שייכת ל-&lt;span&gt;\( \mathcal{M} \)&lt;/span&gt; בעצמה. אבל גם אם היא לא שייכת, רסיסים שלה בהכרח כן שייכים ל-&lt;span&gt;\( \mathcal{M} \)&lt;/span&gt; - רסיסים שהם פשוטים מספיק כדי שהם יהיו &lt;strong&gt;חייבים&lt;/strong&gt; להיות שם. ומהרסיסים הללו נבנה את &lt;span&gt;\( f \)&lt;/span&gt; מחדש.&lt;/p&gt;

&lt;p&gt;בואו ננסה לבנות את &lt;span&gt;\( f \)&lt;/span&gt; מהרסיסים, ניכשל, נבין למה נכשלנו, ואז נלמד מכך איך לתקן את הבניה כך שתצליח.&lt;/p&gt;

&lt;h2&gt;הפרק שבו אנו מנסים לבצע כפייה עם פונקציות סופיות ונכשלים באופן לא סופי&lt;/h2&gt;

&lt;p&gt;הנה לנו רעיון איך לבנות פונקציה &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt; חח”ע ועל: נגדיר, בעזרת אקסיומת ההפרדה, קבוצה &lt;span&gt;\( P\subseteq\mathcal{M} \)&lt;/span&gt; שאבריה הם &lt;strong&gt;כל&lt;/strong&gt; הפונקציות &lt;span&gt;\( g:A\to B \)&lt;/span&gt; שהן חח”ע ועל, כך ש-&lt;span&gt;\( A\subseteq\mathcal{P}\left(\mathbb{N}\right)^{\mathcal{M}} \)&lt;/span&gt; היא קבוצה &lt;strong&gt;סופית&lt;/strong&gt; וגם &lt;span&gt;\( B\subseteq\aleph_{1}^{\mathcal{M}} \)&lt;/span&gt; היא קבוצה &lt;strong&gt;סופית&lt;/strong&gt;. כמובן, הפונקציות ב-&lt;span&gt;\( P \)&lt;/span&gt; יכולות להיות שונות מאוד זו מזו ולא להסכים זו עם זו, ולכן אם אנחנו רוצים לבנות מהמהומה הזו פונקציה &lt;span&gt;\( f \)&lt;/span&gt; אנחנו צריכים לבחור איכשהו חתיכה מ-&lt;span&gt;\( P \)&lt;/span&gt; שמתנהגת יפה. בשביל זה יש לנו את המושג של &lt;strong&gt;אידאל גנרי&lt;/strong&gt; &lt;span&gt;\( G\subseteq P \)&lt;/span&gt;, שכבר הוכחנו את קיומו בעבר. אידאל גנרי כזה יקיים את התכונות הנחמדות הבאות:&lt;/p&gt;

&lt;ul&gt; &lt;li&gt;אם &lt;span&gt;\( g_{1},g_{2}\in G \)&lt;/span&gt; אז יש להן הרחבה משותפת &lt;span&gt;\( g\in G \)&lt;/span&gt;. בפרט &lt;span&gt;\( g_{1},g_{2} \)&lt;/span&gt; מסכימות על ערכים ששתיהן מוגדרות עליהם.&lt;/li&gt;


&lt;li&gt;החיתוך של &lt;span&gt;\( G \)&lt;/span&gt; ושל כל קבוצה צפופה &lt;span&gt;\( D\in\mathcal{M} \)&lt;/span&gt; לא ריק.&lt;/li&gt;

&lt;/ul&gt;

&lt;p&gt;“קבוצה צפופה” פה היא קבוצה של פונקציות כך שלכל &lt;span&gt;\( g\in P \)&lt;/span&gt; קיימת הרחבה ב-&lt;span&gt;\( D \)&lt;/span&gt;. התכונה הזו מסייעת לנו כך: לכל קבוצה של טבעיים ב-&lt;span&gt;\( \mathcal{M} \)&lt;/span&gt;, כלומר &lt;span&gt;\( x\in\mathcal{P}\left(\mathbb{N}\right)^{\mathcal{M}} \)&lt;/span&gt;, נגדיר את &lt;span&gt;\( D_{x}\subseteq P \)&lt;/span&gt; בתור אוסף הפונקציות ב-&lt;span&gt;\( P \)&lt;/span&gt; שמוגדרות על &lt;span&gt;\( x \)&lt;/span&gt; (כלומר, &lt;span&gt;\( x \)&lt;/span&gt; שייך לתחום שלהן, לא משנה איזה ערך הן נותנות לו). זו קבוצה צפופה כי הרי כל פונקציה היא או ב-&lt;span&gt;\( D_{x} \)&lt;/span&gt; או שאפשר להרחיב אותה בצורה קונסטרוקטיבית על ידי הגדרה שלה על &lt;span&gt;\( x \)&lt;/span&gt; להיות איבר שרירותי של &lt;span&gt;\( \aleph_{1}^{\mathcal{M}} \)&lt;/span&gt;, נאמר 0. בנוסף, &lt;span&gt;\( D_{x}\in\mathcal{M} \)&lt;/span&gt; כי קל לקבל אותה בעזרת אקסיומת ההפרדה מתוך &lt;span&gt;\( P \)&lt;/span&gt; עצמה. המסקנה היא של-&lt;span&gt;\( G \)&lt;/span&gt; יש חיתוך לא ריק עם &lt;span&gt;\( D_{x} \)&lt;/span&gt;, כלומר קיימת ב-&lt;span&gt;\( G \)&lt;/span&gt; פונקציה כלשהי שמוגדרת על &lt;span&gt;\( x \)&lt;/span&gt;, וזה &lt;strong&gt;לכל&lt;/strong&gt; &lt;span&gt;\( x\in\mathcal{P}\left(\mathbb{N}\right)^{\mathcal{M}} \)&lt;/span&gt;. לכן &lt;span&gt;\( \bigcup G \)&lt;/span&gt; (האיחוד של כל הפונקציות ב-&lt;span&gt;\( G \)&lt;/span&gt;; זכרו שכל פונקציה היא בסך הכל קבוצת זוגות סדורים) הולכת להיות פונקציה שמוגדרת לכל &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; והיא חח”ע ועל.&lt;/p&gt;

&lt;p&gt;כדי לראות שהיא חח”ע, נניח בשלילה ש-&lt;span&gt;\( \left(x_{1},y\right),\left(x_{2},y\right)\in\bigcup G \)&lt;/span&gt; עם &lt;span&gt;\( x_{1}\ne x_{2} \)&lt;/span&gt;, אז זה אומר שקיימות &lt;span&gt;\( g_{1},g_{2} \)&lt;/span&gt; כך ש-&lt;span&gt;\( g_{1}\left(x_{1}\right)=g_{2}\left(x_{2}\right)=y \)&lt;/span&gt;, אבל אז ניקח &lt;span&gt;\( g \)&lt;/span&gt; שמרחיבה אותן והיא תקיים &lt;span&gt;\( g\left(x_{1}\right)=g\left(x_{2}\right) \)&lt;/span&gt; כלומר לא תהיה חח”ע ועל, בסתירה להנחה ש-&lt;span&gt;\( g\in P \)&lt;/span&gt;. באותו אופן גם מראים ש-&lt;span&gt;\( \bigcup G \)&lt;/span&gt; היא פונקציה במובן זה שאין &lt;span&gt;\( \left(x,y_{1}\right),\left(x,y_{2}\right)\in\bigcup G \)&lt;/span&gt; עבור &lt;span&gt;\( y_{1}\ne y_{2} \)&lt;/span&gt;. לראות ש-&lt;span&gt;\( \bigcup G \)&lt;/span&gt; מוגדרת לכל &lt;span&gt;\( x\in\mathcal{P}\left(\mathbb{N}\right)^{\mathcal{M}} \)&lt;/span&gt; הראיתי קודם; נשאר רק להראות שלכל &lt;span&gt;\( y\in\aleph_{1}^{\mathcal{M}} \)&lt;/span&gt; יש &lt;span&gt;\( x \)&lt;/span&gt; שמחזיר אותו, ואת זה עושים עם טריק דומה לזה שעשינו קודם עם &lt;span&gt;\( D \)&lt;/span&gt;, רק הפעם מגדירים &lt;span&gt;\( D_{y} \)&lt;/span&gt; בתור אוסף הפונקציות ב-&lt;span&gt;\( P \)&lt;/span&gt; ש-&lt;span&gt;\( y \)&lt;/span&gt; נכלל בתמונה שלהן.&lt;/p&gt;

&lt;p&gt;אם כן, הצלחנו! בנינו פונקציה &lt;span&gt;\( f=\bigcup G \)&lt;/span&gt; שהיא התאמה חח”ע ועל בין &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; ו-&lt;span&gt;\( \aleph_{1}^{\mathcal{M}} \)&lt;/span&gt;! אלא שאין סיבה להניח ש-&lt;span&gt;\( f\in\mathcal{M} \)&lt;/span&gt;. כמובן, אם היה מתקיים &lt;span&gt;\( G\in\mathcal{M} \)&lt;/span&gt; אז מאקסיומת האיחוד היינו מקבלים &lt;span&gt;\( \bigcup G\in\mathcal{M} \)&lt;/span&gt;. אבל אין לנו את &lt;span&gt;\( G\in\mathcal{M} \)&lt;/span&gt;.&lt;/p&gt;

&lt;p&gt;“אה-הא!” אתן אומרות, ובצדק, “הנה מה שעבדנו עבורו כל כך קשה!”. אכן, רוב העבודה שלנו הייתה לבנות קבוצה &lt;span&gt;\( \mathcal{M}\left[G\right] \)&lt;/span&gt; שעדיין מקיימת את ZFC ומתקיים בה &lt;span&gt;\( G\in\mathcal{M}\left[G\right] \)&lt;/span&gt;. אז אכן מתקבל מה שרצינו: ב-&lt;span&gt;\( \mathcal{M}\left[G\right] \)&lt;/span&gt; קיימת פונקציה חח”ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt; והפונקציה הזו היא… לא מה שאנחנו רוצים.&lt;/p&gt;

&lt;p&gt;שיהיה ברור, זו הייתה הפונקציה ש&lt;strong&gt;רצינו&lt;/strong&gt;. בזמן עבר. קודם. כשהיקום המתמטי שלנו היה &lt;span&gt;\( \mathcal{M} \)&lt;/span&gt;. אבל עכשיו היקום המתמטי שלנו התרחב והפך להיות &lt;span&gt;\( \mathcal{M}\left[G\right] \)&lt;/span&gt;, ולכן ביקום המתמטי הרחב יותר הזה מה שאנחנו מחפשים הוא פונקציה &lt;span&gt;\( f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]} \)&lt;/span&gt;, ואת זה הבניה שעשינו לא נותנת לנו ולכן כל ההוכחה היפה הזו &lt;strong&gt;נכשלה לחלוטין&lt;/strong&gt;.&lt;/p&gt;

&lt;h2&gt;הפרק שבו אנו מנסים לבצע כפייה עם פונקציות בנות מניה ומצליחים מעבר לכל שיעור&lt;/h2&gt;

&lt;p&gt;בואו ננסה להתאושש מהשברים. דרך אחת להתאושש: לתהות האם אולי יש שיטה פשוטה להרחיב את &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt; כדי לקבל &lt;span&gt;\( f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]} \)&lt;/span&gt;. אולי יש כזו, אבל אני לא יודע מה היא; זה לא הכיוון שנלך בו.&lt;/p&gt;

&lt;p&gt;דרך אחרת להתאושש: להבין מה בעצם יכול לקרות שיוביל לכך ש-&lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}\ne\mathcal{P}\left(\mathbb{N}\right)^{\mathcal{M}} \)&lt;/span&gt; או ש-&lt;span&gt;\( \aleph_{1}^{\mathcal{M}\left[G\right]}\ne\aleph_{1}^{\mathcal{M}} \)&lt;/span&gt;, ללמוד מזה לקח, ולבנות מראש את &lt;span&gt;\( P \)&lt;/span&gt; בצורה כזו שתבטיח ש-&lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}=\mathcal{P}\left(\mathbb{N}\right)^{\mathcal{M}} \)&lt;/span&gt; ו-&lt;span&gt;\( \aleph_{1}^{\mathcal{M}\left[G\right]}=\aleph_{1}^{\mathcal{M}} \)&lt;/span&gt; כך שהבניה שראינו כן תעבוד.&lt;/p&gt;

&lt;p&gt;מה בעצם משתנה במעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt;? אנחנו רק מוסיפים קבוצות ל-&lt;span&gt;\( \mathcal{M} \)&lt;/span&gt;, אז לא ייתכן שקבוצות קיימות ייעלמו; אבל בהחלט ייתכן שיתווספו קבוצות חדשות של מספרים טבעיים, כך ש-&lt;span&gt;\( \mathcal{P}\left(\mathbb{N}\right)^{\mathcal{M}\left[G\right]} \)&lt;/span&gt; תהיה גדולה יותר מ-&lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt;. ומה יכול לגרום לכך ש-&lt;span&gt;\( \aleph_{1}^{\mathcal{M}\left[G\right]} \)&lt;/span&gt; כבר ל יהיה שווה אל &lt;span&gt;\( \aleph_{1}^{\mathcal{M}} \)&lt;/span&gt;? זה טיפה יותר טריקי: אנחנו &lt;strong&gt;יודעים&lt;/strong&gt; שכל סודר שבא לפני &lt;span&gt;\( \aleph_{1}^{\mathcal{M}} \)&lt;/span&gt; הוא שווה עוצמה אל &lt;span&gt;\( \omega \)&lt;/span&gt;, כלומר יש ב-&lt;span&gt;\( \mathcal{M} \)&lt;/span&gt; את הפונקציה &lt;span&gt;\( f \)&lt;/span&gt; שמראה את שוויון העוצמה הזה. מה שיכול להשתבש מבחינת &lt;span&gt;\( \aleph_{1}^{\mathcal{M}} \)&lt;/span&gt; הוא שגם &lt;strong&gt;עבורו&lt;/strong&gt; פתאום תתווסף פונקציה כזו, ותדיח את &lt;span&gt;\( \aleph_{1}^{\mathcal{M}} \)&lt;/span&gt; ממעמדו - הוא כבר לא יהיה הסודר הקטן ביותר שאינו שווה עוצמה ל-&lt;span&gt;\( \omega \)&lt;/span&gt; (כי כאמור, “שווה עוצמה” כאן פירוש שקיימת פונקציה שמראה את שוויון העוצמה הזה). פונקציה כזו אפשר לתאר בתור פונקציה &lt;span&gt;\( g:\mathbb{N}\to\aleph_{1}^{\mathcal{M}} \)&lt;/span&gt;. כמו כן, אם הוספנו קבוצה &lt;span&gt;\( X \)&lt;/span&gt; של טבעיים, אז אפשר לבנות פונקציה &lt;span&gt;\( g_{X}:\mathbb{N}\to\left\{ 0,1\right\}  \)&lt;/span&gt; שהיא הפונקציה המציינת שלה: &lt;span&gt;\( g_{X}\left(a\right)=\begin{cases} 1 &amp;amp; a\in X\\ 0 &amp;amp; a\notin X \end{cases} \)&lt;/span&gt;. את הפונקציה הזו ניתן לבנות בעזרת ZFC מתוך &lt;span&gt;\( X \)&lt;/span&gt;, כך שאם &lt;span&gt;\( X \)&lt;/span&gt; התווספה בהרחבה אל &lt;span&gt;\( \mathcal{M}\left[G\right] \)&lt;/span&gt;, גם &lt;span&gt;\( g_{X} \)&lt;/span&gt; התווספה בהרחבה הזו. מה שאנחנו רואים פה הוא שאת שתי ה”בעיות” אפשר לתאר באותו האופן: התווספה איזו פונקציה מעצבנת מהטבעיים לקבוצה &lt;span&gt;\( X \)&lt;/span&gt; כלשהי, וכדי לצמצם את ה”כלשהי” בצורה שתשאיר לנו תקווה להתמודד עם זה, אפשר להניח ש-&lt;span&gt;\( X\in\mathcal{M} \)&lt;/span&gt;, כלומר הוספנו פונקציה מהטבעיים לקבוצה שכבר הייתה קיימת (אנחנו צריכים לפסול רק את המקרים &lt;span&gt;\( X=\left\{ 0,1\right\}  \)&lt;/span&gt; ו-&lt;span&gt;\( X=\aleph_{1}^{\mathcal{M}} \)&lt;/span&gt; שבשניהם &lt;span&gt;\( X\in\mathcal{M} \)&lt;/span&gt;, אז לא הגבלנו את עצמנו). אנחנו צריכים איכשהו לשנות את &lt;span&gt;\( P \)&lt;/span&gt; בצורה שתמנע את הסיטואציה הזו.&lt;/p&gt;

&lt;p&gt;למרבה השמחה, השינוי שאנחנו צריכים לבצע ב-&lt;span&gt;\( P \)&lt;/span&gt; הוא פשוט יחסית מבחינה רעיונית: נבנה קבוצה &lt;span&gt;\( P \)&lt;/span&gt; שאבריה הם &lt;strong&gt;כל&lt;/strong&gt; הפונקציות &lt;span&gt;\( g:A\to B \)&lt;/span&gt; שהן חח”ע ועל, כך ש-&lt;span&gt;\( A\subseteq\mathcal{P}\left(\mathbb{N}\right)^{\mathcal{M}} \)&lt;/span&gt; היא קבוצה &lt;strong&gt;בת מניה&lt;/strong&gt; וגם &lt;span&gt;\( B\subseteq\aleph_{1}^{\mathcal{M}} \)&lt;/span&gt; היא קבוצה &lt;strong&gt;בת מניה&lt;/strong&gt;. כאן שוב צריך להיזהר מהניואנס שמאפיין את הסיטואציה הזו: אנחנו הרי יודעים שכל &lt;span&gt;\( A,B \)&lt;/span&gt; כאלו הם קבוצות בנות מניה בגלל היקום הזעיר של &lt;span&gt;\( \mathcal{M} \)&lt;/span&gt;, אבל כשאמרתי קודם “בת מניה” הכוונה הייתה “בת מניה ב-&lt;span&gt;\( \mathcal{M} \)&lt;/span&gt;”, כלומר שקיימת ב-&lt;span&gt;\( \mathcal{M} \)&lt;/span&gt; פונקציה חח”ע ועל מהקבוצות הללו אל &lt;span&gt;\( \mathbb{N} \)&lt;/span&gt;.&lt;/p&gt;

&lt;p&gt;מה שנרצה להוכיח הוא שכאשר נבנה את &lt;span&gt;\( \mathcal{M}\left[G\right] \)&lt;/span&gt; עבור אידאל גנרי &lt;span&gt;\( G \)&lt;/span&gt; שנבנה מתוך ה-&lt;span&gt;\( P \)&lt;/span&gt; הזו, לא יתווספו לנו בכלל פונקציות מהצורה &lt;span&gt;\( g:\mathbb{N}\to X \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt; עם &lt;span&gt;\( X\in\mathcal{M} \)&lt;/span&gt;. כלומר, כל פונקציה כזו ב-&lt;span&gt;\( \mathcal{M}\left[G\right] \)&lt;/span&gt; כבר הייתה קיימת ב-&lt;span&gt;\( \mathcal{M} \)&lt;/span&gt; עצמה. אפשר יהיה להוכיח את זה כחלק מטענה כללית קצת יותר:&lt;/p&gt;

&lt;p&gt;נאמר שקבוצה &lt;span&gt;\( P \)&lt;/span&gt; היא &lt;span&gt;\( \omega \)&lt;/span&gt;-סגורה אם לכל סדרה עולה אינסופית &lt;span&gt;\( p_{1}\subseteq p_{2}\subseteq p_{3}\subseteq\ldots \)&lt;/span&gt; של אברי &lt;span&gt;\( P \)&lt;/span&gt; גם האיחוד שלה &lt;span&gt;\( \bigcup_{i=1}^{\infty}p_{i} \)&lt;/span&gt; שייך ל-&lt;span&gt;\( P \)&lt;/span&gt;. הטענה שנרצה להוכיח היא שאם &lt;span&gt;\( P \)&lt;/span&gt; היא &lt;span&gt;\( \omega \)&lt;/span&gt;-סגורה ב-&lt;span&gt;\( \mathcal{M} \)&lt;/span&gt; ו-&lt;span&gt;\( G\subseteq P \)&lt;/span&gt; הוא אידאל גנרי, אז לכל &lt;span&gt;\( X\in\mathcal{M} \)&lt;/span&gt; וכל פונקציה &lt;span&gt;\( g:\mathbb{N}\to X \)&lt;/span&gt; כך ש-&lt;span&gt;\( g\in\mathcal{M}\left[G\right] \)&lt;/span&gt; מתקיים &lt;span&gt;\( g\in\mathcal{M} \)&lt;/span&gt;.&lt;/p&gt;

&lt;p&gt;לפני שנוכיח את הטענה, למה &lt;span&gt;\( P \)&lt;/span&gt; הספציפית שלנו היא &lt;span&gt;\( \omega \)&lt;/span&gt;-סגורה? פשוט מאוד, מכיוון שאם יש לנו סדרה &lt;span&gt;\( f_{1}\subseteq f_{2}\subseteq\ldots \)&lt;/span&gt; של פונקציות עם תחום בן מניה, אז גם האיחוד האינסופי שלהן יהיה פונקציה, ובגלל שהאיחוד בן מניה גם התחום יישאר בן מניה (איחוד של קבוצות בנות מניה הוא בן מניה). זה היה פשוט, וכל מה שנשאר לנו כדי לסיים את כל ההוכחה הוא להוכיח את הטענה על “לא מתווספות פונקציות חדשות”. כאן יגיע מה שהסתתר כל הפוסט - החלק הטכני שבו אנחנו מסתמכים יותר לעומק על הדברים הטכניים שראינו.&lt;/p&gt;

&lt;h2&gt;הפרק שבו אנחנו מגיעים לחלק הטכני!&lt;/h2&gt;

&lt;p&gt;טוב, בואו ניגש לעבודה ללא רחמים (וב”ללא רחמים” אני מתכוון “אני אשתמש כאן חופשי במושגים שראינו בפוסטים הקודמים בלי להסביר אותם מחדש”). עבור קבוצה &lt;span&gt;\( X\in\mathcal{M} \)&lt;/span&gt; כלשהי ניקח פונקציה &lt;span&gt;\( g:\mathbb{N}\to X \)&lt;/span&gt; ששייכת ל-&lt;span&gt;\( \mathcal{M}\left[G\right] \)&lt;/span&gt; ונראה שהיא שייכת כבר ל-&lt;span&gt;\( \mathcal{M} \)&lt;/span&gt;. כמו כל איבר אחר של &lt;span&gt;\( \mathcal{M}\left[G\right] \)&lt;/span&gt;, גם &lt;span&gt;\( g=\tau^{G} \)&lt;/span&gt; כאשר &lt;span&gt;\( \tau \)&lt;/span&gt; הוא שם-&lt;span&gt;\( P \)&lt;/span&gt;. מה שנרצה להוכיח הוא זה: אם &lt;span&gt;\( S \)&lt;/span&gt; היא קבוצת הפונקציות מ-&lt;span&gt;\( \mathbb{N} \)&lt;/span&gt; אל &lt;span&gt;\( X \)&lt;/span&gt; ששייכות ל-&lt;span&gt;\( \mathcal{M} \)&lt;/span&gt;, אנחנו רוצים להראות &lt;span&gt;\( g\in S \)&lt;/span&gt;. לשם כך מספיק להראות שיש ב-&lt;span&gt;\( G \)&lt;/span&gt; איבר שכופה את &lt;span&gt;\( \tau\in\check{S} \)&lt;/span&gt;. ראינו בעבר טריק כדי להוכיח דברים כאלו: אם &lt;span&gt;\( D\in\mathcal{M} \)&lt;/span&gt; היא קבוצה צפופה מעל &lt;span&gt;\( p\in G \)&lt;/span&gt; כלשהו, אז &lt;span&gt;\( G\cap D\ne\emptyset \)&lt;/span&gt;. אצלנו &lt;span&gt;\( D \)&lt;/span&gt; יהיה אוסף האיברים של &lt;span&gt;\( P \)&lt;/span&gt; שכופה את &lt;span&gt;\( \tau\in\check{S} \)&lt;/span&gt;, אבל כדי לומר משהו מועיל על &lt;span&gt;\( D \)&lt;/span&gt; נזדקק להכנה מוקדמת.&lt;/p&gt;

&lt;p&gt;עכשיו, קיימים שני שמות-&lt;span&gt;\( P \)&lt;/span&gt;, &lt;span&gt;\( \mathbb{\check{N}},\check{X} \)&lt;/span&gt; כך ש-&lt;span&gt;\( \mathbb{\check{N}}^{G}=\mathbb{N} \)&lt;/span&gt; ו-&lt;span&gt;\( \check{X}^{G}=X \)&lt;/span&gt; (כי &lt;span&gt;\( \mathbb{N},X\in\mathcal{M} \)&lt;/span&gt;), אז אם נתבונן בפסוק שאומר “&lt;span&gt;\( \tau \)&lt;/span&gt; הוא פונקציה מ-&lt;span&gt;\( \mathbb{\check{N}} \)&lt;/span&gt; אל &lt;span&gt;\( \check{X} \)&lt;/span&gt;”, הפסוק הזה מסתפק ב-&lt;span&gt;\( \mathcal{M}\left[G\right] \)&lt;/span&gt;, ולכן מהמשפט היסודי של תורת הכפייה קיים &lt;span&gt;\( p\in G \)&lt;/span&gt; כך כך ש-&lt;span&gt;\( p \)&lt;/span&gt; כופה את הפסוק הזה. זו התחלה טובה, אבל שימו לב שזה &lt;strong&gt;לא&lt;/strong&gt; אומר ש-&lt;span&gt;\( \tau\in\check{S} \)&lt;/span&gt;, כי &lt;span&gt;\( S \)&lt;/span&gt; היא לא סתם קבוצת הפונקציות מ-&lt;span&gt;\( \mathbb{N} \)&lt;/span&gt; אל &lt;span&gt;\( X \)&lt;/span&gt; אלא אותן פונקציות שגם שייכות ל-&lt;span&gt;\( \mathcal{M} \)&lt;/span&gt;. מה שנעשה יהיה לבנות במסגרת &lt;span&gt;\( \mathcal{M} \)&lt;/span&gt; פונקציה ספציפית שכזו, ולהראות שיש &lt;span&gt;\( p^{*} \)&lt;/span&gt; שכופה על &lt;span&gt;\( \tau \)&lt;/span&gt; להיות הפונקציה הספציפית הזו.&lt;/p&gt;

&lt;p&gt;עכשיו, בואו נסתכל על היחס &lt;span&gt;\( q\Vdash\text{op}\left(\check{n},\check{x}\right)\in\tau \)&lt;/span&gt;, כלומר &lt;span&gt;\( q \)&lt;/span&gt; כופה על הזוג הסדור של &lt;span&gt;\( \check{n},\check{x} \)&lt;/span&gt; להיות שייכים ל-&lt;span&gt;\( \tau \)&lt;/span&gt;. זה אוסף שלשות מהצורה &lt;span&gt;\( \left(q,\check{n},\check{x}\right) \)&lt;/span&gt; והמשפט היסודי של תורת הכפייה מראה לנו שהוא שייך ל-&lt;span&gt;\( \mathcal{M} \)&lt;/span&gt;. מכיוון ש-&lt;span&gt;\( \mathcal{M} \)&lt;/span&gt; מקיימת את ZFC אנחנו יכולים במסגרתה לשחזר מ-&lt;span&gt;\( \left(q,\check{n},\check{x}\right) \)&lt;/span&gt; את השלשה &lt;span&gt;\( \left(q,n,x\right)\in P\times\mathbb{N\times X} \)&lt;/span&gt;, ולכן אם נסמן ב-&lt;span&gt;\( T\subseteq P\times\mathbb{N\times X} \)&lt;/span&gt; את אוסף השלשות הללו כך ש-&lt;span&gt;\( q\Vdash\text{op}\left(\check{n},\check{x}\right)\in\tau \)&lt;/span&gt;, נקבל ש-&lt;span&gt;\( T\in\mathcal{M} \)&lt;/span&gt;. עכשיו בואו נראה איך &lt;span&gt;\( T \)&lt;/span&gt; הזה מתקשר אל &lt;span&gt;\( p \)&lt;/span&gt;.&lt;/p&gt;

&lt;p&gt;לכל &lt;span&gt;\( n\in\mathbb{N} \)&lt;/span&gt;, נסתכל על אוסף ה-&lt;span&gt;\( q \)&lt;/span&gt;-ים כך שקיים &lt;span&gt;\( x \)&lt;/span&gt; עבורו &lt;span&gt;\( \left(q,n,x\right)\in T \)&lt;/span&gt;. האוסף הזה צפוף מעל &lt;span&gt;\( p \)&lt;/span&gt;, כלומר לכל הרחבה של &lt;span&gt;\( p \)&lt;/span&gt; יש הרחבה ששייכת לאוסף. בואו נוכיח את זה: ניקח הרחבה &lt;span&gt;\( p\subseteq p^{\prime} \)&lt;/span&gt; וניקח אידאל גנרי &lt;span&gt;\( G^{\prime} \)&lt;/span&gt; כך ש-&lt;span&gt;\( p^{\prime}\in G^{\prime} \)&lt;/span&gt; (כזכור, ראינו בניה שמחזירה אידאל גנרי שמכיל איבר ספציפי). מכיוון ש-&lt;span&gt;\( p\subseteq p^{\prime} \)&lt;/span&gt; הרי ש-&lt;span&gt;\( p^{\prime} \)&lt;/span&gt; כופה כל דבר ש-&lt;span&gt;\( p \)&lt;/span&gt; כופה (גם את הטענה הזו ראינו בעבר) ולכן, מכך ש-&lt;span&gt;\( p^{\prime}\in G^{\prime} \)&lt;/span&gt; ומכך ש-&lt;span&gt;\( p \)&lt;/span&gt; כופה ש-&lt;span&gt;\( \tau \)&lt;/span&gt; הוא פונקציה, נקבל שב-&lt;span&gt;\( \mathcal{M}\left[G^{\prime}\right] \)&lt;/span&gt; מתקיים ש-&lt;span&gt;\( \tau^{G^{\prime}} \)&lt;/span&gt; היא פונקציה מ-&lt;span&gt;\( \mathbb{N} \)&lt;/span&gt; אל &lt;span&gt;\( X \)&lt;/span&gt;. לכן, עבור ה-&lt;span&gt;\( n \)&lt;/span&gt; שלקחנו בתחילת הפסקה הזו, אנחנו יודעים שקיים &lt;span&gt;\( x\in X \)&lt;/span&gt; כך ש-&lt;span&gt;\( \left(n,x\right)\in\tau^{G^{\prime}} \)&lt;/span&gt;. עכשיו נשתמש שוב במשפט היסודי של תורת הכפייה: אם ב-&lt;span&gt;\( G^{\prime} \)&lt;/span&gt; מתקיים &lt;span&gt;\( \left(n,x\right)\in\tau^{G^{\prime}} \)&lt;/span&gt;, זה אומר שיש &lt;span&gt;\( q\in G^{\prime} \)&lt;/span&gt; שכופה את זה - זה בדיוק &lt;span&gt;\( q\Vdash\text{op}\left(\check{n},\check{x}\right)\in\tau \)&lt;/span&gt;. אם &lt;span&gt;\( p^{\prime} \)&lt;/span&gt; לא מוכל ב-&lt;span&gt;\( q \)&lt;/span&gt; ניקח, כרגיל, הרחבה משותפת לשניהם; היא עדיין תעבוד.&lt;/p&gt;

&lt;p&gt;אז מה יש לנו? ראשית, יש לנו את &lt;span&gt;\( p\in G \)&lt;/span&gt; שכופה את הפסוק שאומר ש-&lt;span&gt;\( \tau \)&lt;/span&gt; היא פונקציה מ-&lt;span&gt;\( \mathbb{\check{N}} \)&lt;/span&gt; אל &lt;span&gt;\( \check{X} \)&lt;/span&gt;. עכשיו אנחנו לוקחים הרחבה &lt;span&gt;\( p\subseteq p^{\prime} \)&lt;/span&gt; של &lt;span&gt;\( p \)&lt;/span&gt; כי המטרה שלנו היא בסוף להראות שקבוצה &lt;span&gt;\( D \)&lt;/span&gt; כלשהי היא צפופה מעל &lt;span&gt;\( p \)&lt;/span&gt;, כלומר שכל הרחבה &lt;span&gt;\( p^{\prime} \)&lt;/span&gt; שכזו ניתנת להרחבה נוספת שתהיה בתוך &lt;span&gt;\( D \)&lt;/span&gt;. עכשיו נשיג את ההרחבה הנוספת על ידי שימוש בצפיפות של &lt;span&gt;\( T \)&lt;/span&gt; שזה עתה הראינו כדי לבנות את הסדרה האינסופית &lt;span&gt;\( p^{\prime}\subseteq p_{0}\subseteq p_{1}\subseteq p_{2}\subseteq\ldots \)&lt;/span&gt; באופן הבא: ראשית, עבור &lt;span&gt;\( n=0 \)&lt;/span&gt;, אוסף ה-&lt;span&gt;\( q \)&lt;/span&gt;-ים כך שקיים &lt;span&gt;\( x \)&lt;/span&gt; עבורו &lt;span&gt;\( \left(q,0,x\right)\in T \)&lt;/span&gt; הוא צפוף מעל &lt;span&gt;\( p \)&lt;/span&gt; ולכן עבור &lt;span&gt;\( p^{\prime} \)&lt;/span&gt; (הרחבה כלשהי של &lt;span&gt;\( p \)&lt;/span&gt;) קיימים &lt;span&gt;\( p_{0} \)&lt;/span&gt; ו-&lt;span&gt;\( x_{0} \)&lt;/span&gt; כך ש-&lt;span&gt;\( p^{\prime}\subseteq p_{0} \)&lt;/span&gt; וגם &lt;span&gt;\( p_{0} \)&lt;/span&gt; כופה את &lt;span&gt;\( \text{op}\left(\check{0},\check{x}_{0}\right)\in\tau \)&lt;/span&gt;. עכשיו, אינדוקטיבית, נניח שכבר בנינו את כל אברי הסדרה עד &lt;span&gt;\( p_{n-1} \)&lt;/span&gt;, אז כעת אוסף ה-&lt;span&gt;\( q \)&lt;/span&gt;-ים כך שקיים &lt;span&gt;\( x \)&lt;/span&gt; עבורו &lt;span&gt;\( \left(q,n,x\right)\in T \)&lt;/span&gt; הוא צפוף מעל &lt;span&gt;\( p \)&lt;/span&gt; ולכן עבור &lt;span&gt;\( p_{n-1} \)&lt;/span&gt; (שגם הוא הרחבה כלשהי של &lt;span&gt;\( p \)&lt;/span&gt;) קיימים &lt;span&gt;\( p_{n} \)&lt;/span&gt; ו-&lt;span&gt;\( x_{n} \)&lt;/span&gt; כך ש-&lt;span&gt;\( p_{n-1}\subseteq p_{n} \)&lt;/span&gt; וגם &lt;span&gt;\( p_{n} \)&lt;/span&gt; כופה את &lt;span&gt;\( \text{op}\left(\check{n},\check{x}_{n}\right)\in\tau \)&lt;/span&gt;.&lt;/p&gt;

&lt;p&gt;בנינו סדרה אינסופית וכזכור, ההנחה שלנו בתחילת ההוכחה הייתה ש-&lt;span&gt;\( P \)&lt;/span&gt; היא &lt;span&gt;\( \omega \)&lt;/span&gt;-סגורה, אז עכשיו הרגע להשתמש בה ולקבל שקיים &lt;span&gt;\( p^{*}=\bigcup_{n=0}^{\infty}p_{n}\in P \)&lt;/span&gt;. מכיוון ש-&lt;span&gt;\( p^{*} \)&lt;/span&gt; מכיל כל &lt;span&gt;\( p_{n} \)&lt;/span&gt;, הוא כופה כל טענה מהצורה &lt;span&gt;\( \text{op}\left(\check{n},\check{x}\right)\in\tau \)&lt;/span&gt; לכל &lt;span&gt;\( n\in\mathbb{N} \)&lt;/span&gt;, ולכן בכל אידאל &lt;span&gt;\( G^{\prime} \)&lt;/span&gt; שמכיל את &lt;span&gt;\( p^{*} \)&lt;/span&gt;, מתקיים ש-&lt;span&gt;\( \tau^{G^{\prime}} \)&lt;/span&gt; הוא א) פונקציה מ-&lt;span&gt;\( \mathbb{N} \)&lt;/span&gt; אל &lt;span&gt;\( X \)&lt;/span&gt; (כי &lt;span&gt;\( p\subseteq p^{*} \)&lt;/span&gt; כופה את זה) וב) זו בדיוק הפונקציה &lt;span&gt;\( h\left(n\right)=x_{n} \)&lt;/span&gt; כאשר ה-&lt;span&gt;\( x_{n} \)&lt;/span&gt; הם האיברים שאספנו בשלב הבניה הקודם.&lt;/p&gt;

&lt;p&gt;עכשיו, וזו נקודה עדינה, שלב הבניה הזה התבצע כולו במסגרת &lt;span&gt;\( \mathcal{M} \)&lt;/span&gt;. כלומר, את הסדרה &lt;span&gt;\( x_{0},x_{1},x_{2},\ldots \)&lt;/span&gt; (שהיא בעצם הפונקציה &lt;span&gt;\( h \)&lt;/span&gt; הזו) בנינו במסגרת &lt;span&gt;\( \mathcal{M} \)&lt;/span&gt;, ולכן &lt;span&gt;\( h\in\mathcal{M} \)&lt;/span&gt;, ובפרט &lt;span&gt;\( h\in S \)&lt;/span&gt; כאשר &lt;span&gt;\( S \)&lt;/span&gt; היא הקבוצה שדיברתי עליה בהתחלה, של הפונקציות מ-&lt;span&gt;\( \mathbb{N} \)&lt;/span&gt; אל &lt;span&gt;\( X \)&lt;/span&gt; שהן ב-&lt;span&gt;\( \mathcal{M} \)&lt;/span&gt;. כלומר, לכל &lt;span&gt;\( G^{\prime} \)&lt;/span&gt; שמכיל את &lt;span&gt;\( p^{*} \)&lt;/span&gt; מתקיים ש-&lt;span&gt;\( \tau^{G^{\prime}}\in\check{S}^{G^{\prime}} \)&lt;/span&gt;, מה שאומר ש-&lt;span&gt;\( p^{*} \)&lt;/span&gt; כופה את &lt;span&gt;\( \tau\in\check{S} \)&lt;/span&gt;.&lt;/p&gt;

&lt;p&gt;בואו נסכם מה עשינו פה. יש לנו פונקציה &lt;span&gt;\( g:\mathbb{N}\to X \)&lt;/span&gt; כך ש-&lt;span&gt;\( g\in\mathcal{M}\left[G\right] \)&lt;/span&gt; ואנחנו רוצים להראות ש-&lt;span&gt;\( g\in S \)&lt;/span&gt;. מכיוון ש-&lt;span&gt;\( g=\tau^{G} \)&lt;/span&gt;, מספיק לנו להראות שיש ב-&lt;span&gt;\( G \)&lt;/span&gt; איבר כלשהו שכופה את &lt;span&gt;\( \tau\in\check{S} \)&lt;/span&gt;. מובטח לנו שיהיה איבר כזה אם הקבוצה &lt;span&gt;\( D \)&lt;/span&gt; של האיברים שכופים את &lt;span&gt;\( \tau\in\check{S} \)&lt;/span&gt; תהיה א) שייכת ל-&lt;span&gt;\( \mathcal{M} \)&lt;/span&gt; וב) צפופה מעל &lt;span&gt;\( p \)&lt;/span&gt;. בשביל א) יש לנו את המשפט היסודי שהראה שיחס כפיה כזו הוא משהו שניתן לנסח במסגרת &lt;span&gt;\( \mathcal{M} \)&lt;/span&gt;, ובשביל ב) הראינו שלכל הרחבה &lt;span&gt;\( p\subseteq p^{\prime} \)&lt;/span&gt; קיימת הרחבה &lt;span&gt;\( p^{\prime}\subseteq p^{*} \)&lt;/span&gt; ששייכת ל-&lt;span&gt;\( D \)&lt;/span&gt;, מה שמראה ש-&lt;span&gt;\( D \)&lt;/span&gt; אכן צפופה מעל &lt;span&gt;\( p \)&lt;/span&gt;, מה שמסיים את ההוכחה.&lt;/p&gt;

&lt;h2&gt;סיכום זריז לפני שממשיכים אל מה שהיה היעד שלנו לכל אורך הדרך&lt;/h2&gt;

&lt;p&gt;הצלחנו! הוכחנו את הטענה הבאה: “אם ZFC עקבית, אז גם ZFC+CH עקבית”. בואו נבין את התמונה הגדולה של ההוכחה, עכשיו משסיימנו לטבוע בפרטים הקטנים.&lt;/p&gt;

&lt;ol&gt; &lt;li&gt;הגדרנו קבוצת תנאי כפיה &lt;span&gt;\( P \)&lt;/span&gt; של פונקציות חח&quot;ע ועל מתת קבוצה בת מניה של &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; אל תת-קבוצה של &lt;span&gt;\( \aleph_{1}^{\mathcal{M}} \)&lt;/span&gt;.&lt;/li&gt;


&lt;li&gt;לקחנו אידאל גנרי &lt;span&gt;\( G\subseteq P \)&lt;/span&gt; והרחבנו את &lt;span&gt;\( \mathcal{M} \)&lt;/span&gt; לקבלת &lt;span&gt;\( \mathcal{M}\left[G\right] \)&lt;/span&gt; שמקיימת את ZFC על פי הטכניקה שראינו בפוסטים הקודמים.&lt;/li&gt;


&lt;li&gt;הראינו ש- &lt;span&gt;\( G\in\mathcal{M}\left[G\right] \)&lt;/span&gt; ושבמקרה שלנו, &lt;span&gt;\( \bigcup G \)&lt;/span&gt; נותן לנו פונקציה חח&quot;ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt;&lt;/li&gt;


&lt;li&gt;הראינו שבהרחבה הזו לא נוצרות פונקציות חדשות מהטבעיים, ולכן &lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}=\mathcal{P}\left(\mathbb{N}\right)^{\mathcal{M}} \)&lt;/span&gt; וגם &lt;span&gt;\( \aleph_{1}^{\mathcal{M}\left[G\right]}=\aleph_{1}^{\mathcal{M}} \)&lt;/span&gt;.&lt;/li&gt;


&lt;li&gt;המסקנה היא שבתוך &lt;span&gt;\( \mathcal{M}\left[G\right] \)&lt;/span&gt; יש לנו התאמה חח&quot;ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]} \)&lt;/span&gt;, כלומר השערת הרצף CH מתקיימת בתוך &lt;span&gt;\( \mathcal{M}\left[G\right] \)&lt;/span&gt;.&lt;/li&gt;


&lt;li&gt;קיבלנו &quot;יקום מתמטי זעיר&quot; שבו גם ZFC וגם CH מתקיימים בו זמנית, ולכן המסקנה היא ש-CH מתיישבת עם ZFC, כלומר לא ניתן &lt;strong&gt;להפריך&lt;/strong&gt; את CH מתוך ZFC.&lt;/li&gt;

&lt;/ol&gt;

&lt;p&gt;כל מה שנשאר לנו כדי להשלים את ההוכחה שהשערת הרצף בלתי תלויה ב-ZFC הוא לבנות &lt;span&gt;\( \mathcal{M}\left[G\right] \)&lt;/span&gt; אחר שבו דווקא &lt;span&gt;\( \neg\text{CH} \)&lt;/span&gt; (שלילת השערת הרצף) מתקיימת. את זה נעשה בפוסט הבא, שיהיה &lt;strong&gt;האחרון&lt;/strong&gt; בסדרת הפוסטים הזו!&lt;/p&gt;</content><author><name></name></author><category term="השערת הרצף" /><summary type="html">פרק המבוא שבו אנחנו חוזרים בפעם ה-\( \omega \) על כל מה שקרה עד כה</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק י”א ואחרון: מוכיחים את העקביות של שלילת השערת הרצף</title><link href="http://gadial.net/2023/07/31/continuum_hypothesis_forcing_proving_neg_ch_consistant/" rel="alternate" type="text/html" title="בעקבות השערת הרצף, חלק י&quot;א ואחרון: מוכיחים את העקביות של שלילת השערת הרצף" /><published>2023-07-31T00:00:00+00:00</published><updated>2023-07-31T00:00:00+00:00</updated><id>http://gadial.net/2023/07/31/continuum_hypothesis_forcing_proving_neg_ch_consistant</id><content type="html" xml:base="http://gadial.net/2023/07/31/continuum_hypothesis_forcing_proving_neg_ch_consistant/">&lt;h2&gt;פרק המבוא שבו אנחנו חוזרים על מה שקרה קודם בפעם האחרונה&lt;/h2&gt;

&lt;p&gt;זהו, הגענו לרגע האמת: בפוסט הזה נסיים להוכיח את אי-התלות של השערת הרצף באקסיומות ZFC. מה שנשאר לנו לעשות הוא ההוכחה ששלילת השערת הרצף, מה שאני מסמן ב-&lt;span&gt;\( \neg\text{CH} \)&lt;/span&gt;, מתיישבת עם ZFC - כלומר, לבנות מודל שבו ZFC ו-&lt;span&gt;\( \neg\text{CH} \)&lt;/span&gt; מתקיימות בו זמנית. האתגר של לעשות את זה נותר בעיה פתוחה מסוף המאה ה-19 ועד ל-1963, אז פול כהן הוכיח זאת באמצעות טכניקת הכפייה שפיתח וראינו במשך סדרת הפוסטים הזו. מכיוון שאני עוקב אחרי הספר של Weaver בכל הפוסטים אני אפילו לא יודע לומר אם מה שנראה הפעם הוא בדיוק מה שכהן עשה או גרסה מודרנית יותר.&lt;/p&gt;

&lt;p&gt;השערת הרצף היא הטענה ש-&lt;span&gt;\( \mathcal{P}\left(\mathbb{N}\right)\cong\aleph_{1} \)&lt;/span&gt; - עוצמת קבוצת החזקה של הטבעיים זהה לעוצמה הקטנה ביותר שגדולה מעוצמת &lt;span&gt;\( \mathbb{N} \)&lt;/span&gt;. הרעיון בכפיה הוא להצטמצם ל”יקום מתמטי זעיר” &lt;span&gt;\( \mathcal{M} \)&lt;/span&gt; שהוא טרנזיטיבי בן מניה אבל איכשהו מצליח במובן מסויים לקיים את כל ZFC. ביקום הזה &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; הוא אוסף כל קבוצות הטבעיים ששייכות ל-&lt;span&gt;\( \mathcal{M} \)&lt;/span&gt; ואילו &lt;span&gt;\( \aleph_{1}^{\mathcal{M}} \)&lt;/span&gt; הוא הסודר הקטן ביותר ששייך ל-&lt;span&gt;\( \mathcal{M} \)&lt;/span&gt; כך שאין ב-&lt;span&gt;\( \mathcal{M} \)&lt;/span&gt; פונקציה חח”ע ועל בינו ובין &lt;span&gt;\( \mathbb{N} \)&lt;/span&gt; (שימו לב לניואנס - &lt;strong&gt;קיימת&lt;/strong&gt; פונקציה כזו, כי הרי &lt;span&gt;\( \mathcal{M} \)&lt;/span&gt; הוא בן מניה וטרנזיטיבי כך שכל איבר שלו גם כן בן מניה; פשוט הפונקציה הזו לא שייכת ל-&lt;span&gt;\( \mathcal{M} \)&lt;/span&gt;).&lt;/p&gt;

&lt;p&gt;עכשיו, הרעיון הוא איכשהו להרחיב את &lt;span&gt;\( \mathcal{M} \)&lt;/span&gt; ליקום-מתמטי-זעיר-אבל-פחות &lt;span&gt;\( \mathcal{M}\left[G\right] \)&lt;/span&gt; שבו מובטח לנו שתכונה מועילה כלשהי מתקיימת. בפוסט הקודם עבדנו לא מעט כדי להראות שמתקיים &lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}\cong\aleph_{1}^{\mathcal{M}\left[G\right]} \)&lt;/span&gt; - כלומר, ביקום הזעיר &lt;span&gt;\( \mathcal{M}\left[G\right] \)&lt;/span&gt; שבנינו השערת הרצף &lt;strong&gt;כן&lt;/strong&gt; התקיימה כי בנינו במפורש פונקציה חח”ע ועל בין &lt;span&gt;\( \mathcal{P}\left(\mathbb{N}\right)^{\mathcal{M}\left[G\right]} \)&lt;/span&gt; ובין &lt;span&gt;\( \aleph_{1}^{\mathcal{M}\left[G\right]} \)&lt;/span&gt;. הפעם אנחנו רוצים לעשות את ההפך ולהוכיח שהיא לא מתקיימת. אפשר היה לקוות שאולי אפשר לבנות &lt;span&gt;\( \mathcal{M}\left[G\right] \)&lt;/span&gt; שבו מתקיים &lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}\cong\aleph_{2}^{\mathcal{M}\left[G\right]} \)&lt;/span&gt;, אבל השיטה שהשתמשנו בה בפוסט הקודם לא מסוגלת לעשות את זה (ואסביר עוד מעט למה).&lt;/p&gt;

&lt;p&gt;במקום זה, מה שנעשה הוא לבנות &lt;span&gt;\( \aleph_{2}^{\mathcal{M}\left[G\right]} \)&lt;/span&gt; קבוצות שונות של טבעיים ב-&lt;span&gt;\( \mathcal{M}\left[G\right] \)&lt;/span&gt;. זה לא מוכיח &lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}\cong\aleph_{2}^{\mathcal{M}\left[G\right]} \)&lt;/span&gt; אלא “רק” &lt;span&gt;\( \left|\mathcal{P}\left(\mathbb{N}\right)^{\mathcal{M}\left[G\right]}\right|\ge\aleph_{2}^{\mathcal{M}\left[G\right]} \)&lt;/span&gt;, אבל זה די והותר כדי להראות ש-&lt;span&gt;\( \mathcal{P}\left(\mathbb{N}\right)^{\mathcal{M}\left[G\right]}\not\cong\aleph_{1}^{\mathcal{M}\left[G\right]} \)&lt;/span&gt; ולכן השערת הרצף לא מתקיימת. האופן הפורמלי שבו נבנה את הקבוצות הללו של הטבעיים הוא על ידי בנייה של אובייקט אחד ספציפי: פונקציה &lt;span&gt;\( f:\mathbb{N}\times\aleph_{2}^{\mathcal{M}}\to\left\{ 0,1\right\}  \)&lt;/span&gt;. הפוסט הולך לסבוב סביב האובייקט הזה - בעזרת איזו קבוצה &lt;span&gt;\( P \)&lt;/span&gt; של תנאי כפייה בונים אותו, ואילו תכונות נחמדות הבניה הזו מקיימת (כפי שנראה, הבניה הזו &lt;strong&gt;משמרת עוצמות&lt;/strong&gt;, כלומר הסודרים שהם עוצמות ב-&lt;span&gt;\( \mathcal{M}\left[G\right] \)&lt;/span&gt; הם אותם איברים בדיוק כמו ב-&lt;span&gt;\( \mathcal{M} \)&lt;/span&gt;).&lt;/p&gt;

&lt;p&gt;בואו ניגש לעבודה.&lt;/p&gt;

&lt;h2&gt;פרק ראשון, שבו אנו מזכירים לעצמנו איך כפיות עובדות, ורואים מה עובד ולא עובד במקרה שלנו&lt;/h2&gt;

&lt;p&gt;בואו נזכיר לעצמנו איך כפיות עובדות על ידי חזרה זריזה על מה שקרה בפוסט הקודם. ראשית, מגדירים קבוצה &lt;span&gt;\( P\in\mathcal{M} \)&lt;/span&gt; של &lt;strong&gt;תנאי כפיה&lt;/strong&gt; - בפוסט הקודם לקחנו את &lt;span&gt;\( P \)&lt;/span&gt; להיות פונקציות חח”ע ועל בין תת-קבוצה בת מניה של &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; ותת-קבוצה בת מניה של &lt;span&gt;\( \aleph_{1}^{\mathcal{M}} \)&lt;/span&gt;. פורמלית, פונקציות חח”ע ועל ועל &lt;span&gt;\( g:A\to B \)&lt;/span&gt; כך ש-&lt;span&gt;\( A\subseteq\mathcal{P}\left(\mathbb{N}\right)^{\mathcal{M}} \)&lt;/span&gt;, &lt;span&gt;\( B\subseteq\aleph_{1}^{\mathcal{M}} \)&lt;/span&gt; וגם &lt;span&gt;\( A,B \)&lt;/span&gt; בנות מניה. אחר כך לקחנו אידאל גנרי &lt;span&gt;\( G\subseteq P \)&lt;/span&gt; של תנאי הכפיה, ובנינו את ההרחבה &lt;span&gt;\( \mathcal{M}\left[G\right] \)&lt;/span&gt;. מכיוון ש-&lt;span&gt;\( G\in\mathcal{M}\left[G\right] \)&lt;/span&gt; (זו מהות בניית ההרחבה, שהדבר הזה יתקיים) אז &lt;span&gt;\( \bigcup G\in\mathcal{M}\left[G\right] \)&lt;/span&gt; (אקסיומת האיחוד), אבל &lt;span&gt;\( \bigcup G \)&lt;/span&gt; היה איחוד של פונקציות שכולן מסכימות זו עם זו כך שהתוצאה הייתה פונקציה חח”ע ועל בעצמה מתת-קבוצה של &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; אל תת-קבוצה של &lt;span&gt;\( \aleph_{1}^{\mathcal{M}} \)&lt;/span&gt;. בשלב הזה השתמשו בתכונה המהותית של אידאל גנרי - חיתוך לא רק עם כל &lt;span&gt;\( D\in\mathcal{M} \)&lt;/span&gt; צפופה - והראינו שעבור האיחוד הזה &lt;span&gt;\( A=\mathcal{P}\left(\mathbb{N}\right)^{\mathcal{M}} \)&lt;/span&gt; ו-&lt;span&gt;\( B=\aleph_{1}^{\mathcal{M}} \)&lt;/span&gt; כך שקיבלנו פונקציה חח”ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt;. עד כאן הכל טוב ויפה, אבל פה הגיעה נקודה עדינה שמסבכת את הכל.&lt;/p&gt;

&lt;p&gt;הנקודה העדינה הייתה שפונקציה &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt; ששייכת ל-&lt;span&gt;\( \mathcal{M}\left[G\right] \)&lt;/span&gt; &lt;strong&gt;לא מראה&lt;/strong&gt; שהשערת הרצף מתקיימת ב-&lt;span&gt;\( \mathcal{M} \)&lt;/span&gt; (כי בשביל זה היא הייתה צריכה להיות שייכת ל-&lt;span&gt;\( \mathcal{M} \)&lt;/span&gt;, לא ל-&lt;span&gt;\( \mathcal{M}\left[G\right] \)&lt;/span&gt;), והיא גם &lt;strong&gt;לא מראה&lt;/strong&gt; שהשערת הרצף מתקיימת ב-&lt;span&gt;\( \mathcal{M}\left[G\right] \)&lt;/span&gt; כי בשביל להראות את זה צריך למצוא פונקציה &lt;span&gt;\( f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]} \)&lt;/span&gt;. ה”חשש” שלנו הוא שבמעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt; גם ישתנו לנו מושגים בסיסיים כמו “קבוצת כל תתי הקבוצות של טבעיים” ו”המונה האינסופי הראשון שגדול מ-&lt;span&gt;\( \aleph_{0} \)&lt;/span&gt;”. זה באמת מה שקרה בגרסה הראשונה שלנו, שבה הכפייה בוצעה עם פונקציות שהתחום שלהן &lt;strong&gt;סופי&lt;/strong&gt;; לכן עברנו לדבר על תחום &lt;strong&gt;בן מניה&lt;/strong&gt;, מה שפתר באופן קסום (עם עבודה טכנית) את הבעיה.&lt;/p&gt;

&lt;p&gt;ספציפית, מה שהראינו היו שני דברים:&lt;/p&gt;

&lt;ul&gt; &lt;li&gt;ה-&lt;span&gt;\( P \)&lt;/span&gt; הזה מקיים תכונה שנקראת &quot;&lt;span&gt;\( \omega \)&lt;/span&gt;-סגירות&quot;&lt;/li&gt;


&lt;li&gt;כל כפייה עם &lt;span&gt;\( P \)&lt;/span&gt; שמקיים &lt;span&gt;\( \omega \)&lt;/span&gt;-סגירות לא יכולה להוסיף פונקציות חדשות &lt;span&gt;\( f:\mathbb{N}\to X \)&lt;/span&gt; עבור כל קבוצה &lt;span&gt;\( X \)&lt;/span&gt;.&lt;/li&gt;

&lt;/ul&gt;

&lt;p&gt;זה עזר לנו בשתי דרכים: ראשית, &lt;span&gt;\( \mathcal{P}\left(\mathbb{N}\right)^{\mathcal{M}}=\mathcal{P}\left(\mathbb{N}\right)^{\mathcal{M}\left[G\right]} \)&lt;/span&gt; כי אפשר לזהות “תת קבוצה של טבעיים” עם “פונקציה מהטבעיים אל &lt;span&gt;\( \left\{ 0,1\right\}  \)&lt;/span&gt;” (מה שנקרא &lt;strong&gt;הפונקציה המציינת&lt;/strong&gt; של הקבוצה) אז אם אין פונקציות חדשות, גם אין תת-קבוצות חדשות של טבעיים.&lt;/p&gt;

&lt;p&gt;שנית, &lt;span&gt;\( \aleph_{1}^{\mathcal{M}}=\aleph_{1}^{\mathcal{M}\left[G\right]} \)&lt;/span&gt;, כלומר יש לנו &lt;strong&gt;שימור עוצמה&lt;/strong&gt; עבור העוצמה &lt;span&gt;\( \aleph_{1} \)&lt;/span&gt;; היא לא משתנה במעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt;. כדי להבין למה, צריך לחשוב איך היא בכלל יכולה להשתנות. יכולים לקרות שני דברים רעים מבחינתה:&lt;/p&gt;

&lt;ol&gt; &lt;li&gt;סודר קטן ממנה, שקודם היה שקול אל &lt;span&gt;\( \omega \)&lt;/span&gt;, יפסיק להיות שקול אל &lt;span&gt;\( \omega \)&lt;/span&gt; ולכן &lt;span&gt;\( \aleph_{1}^{\mathcal{M}} \)&lt;/span&gt; כבר לא יהיה הסודר הקטן ביותר שלא שקול ל-&lt;span&gt;\( \omega \)&lt;/span&gt;.&lt;/li&gt;


&lt;li&gt;&lt;span&gt;\( \aleph_{1}^{\mathcal{M}} \)&lt;/span&gt; יהפוך לשקול ל-&lt;span&gt;\( \omega \)&lt;/span&gt; בעצמו ולכן כבר לא יהיה כבר לא יהיה הסודר הקטן ביותר שלא שקול ל-&lt;span&gt;\( \omega \)&lt;/span&gt;.&lt;/li&gt;

&lt;/ol&gt;

&lt;p&gt;מקרה 1 הוא בלתי אפשרי באופן כללי כשמבצעים כפיה; כפיה לא מסירה איברים מהעולם, רק מוסיפה להם. כדי להפסיק להיות שקול ל-&lt;span&gt;\( \omega \)&lt;/span&gt; צריך שהפונקציה החח”ע ועל בינך ובין &lt;span&gt;\( \omega \)&lt;/span&gt; תיעלם מהעולם, וכפיה לא משיגה את האפקט הזה.&lt;/p&gt;

&lt;p&gt;אם מקרה 2 מתרחש, זה אומר שצצה לנו פונקציה חדשה שמראה שקילות בין &lt;span&gt;\( \aleph_{1}^{\mathcal{M}} \)&lt;/span&gt; ובין &lt;span&gt;\( \omega \)&lt;/span&gt;, כלומר פונקציה &lt;span&gt;\( f:\mathbb{N}\to X \)&lt;/span&gt; חדשה כש-&lt;span&gt;\( X=\aleph_{1}^{\mathcal{M}} \)&lt;/span&gt; (כזכור, &lt;span&gt;\( \mathbb{N} \)&lt;/span&gt; ו-&lt;span&gt;\( \omega \)&lt;/span&gt; הן אותה קבוצה בדיוק, אני פשוט כותב &lt;span&gt;\( \omega \)&lt;/span&gt; כשחשוב לי לחשוב על הקבוצה הזו בתור סודר). עכשיו, כפי שאמרנו - פונקציות חדשות כאלו לא יכולות לצוץ, ולכן מקרה 2 נמנע. זה סיים את ההוכחה שראינו בפוסט הקודם: קיבלנו &lt;span&gt;\( \mathcal{M}\left[G\right] \)&lt;/span&gt; שבה השערת הרצף &lt;strong&gt;כן מתקיימת&lt;/strong&gt;.&lt;/p&gt;

&lt;p&gt;ועכשיו השאלה - למה לא לעשות את אותו הדבר גם עבור ההוכחה שהשערת הרצף לא מתקיימת? כדי להוכיח את זה, מספיק לבנות פונקציה חח”ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{2}^{\mathcal{M}\left[G\right]} \)&lt;/span&gt;; פונקציה כזו תוכיח שהעוצמה של &lt;span&gt;\( \mathcal{P}\left(\mathbb{N}\right)^{\mathcal{M}\left[G\right]} \)&lt;/span&gt; היא &lt;strong&gt;לא&lt;/strong&gt; העוצמה הקטנה ביותר שגדולה מ-&lt;span&gt;\( \omega \)&lt;/span&gt;, וחסל. אז אנחנו מגדירים תנאי כפייה &lt;span&gt;\( P \)&lt;/span&gt; של פונקציות חח”ע ועל מתת-קבוצות בנות מניה של &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; לתת-קבוצות בנות מניה של &lt;span&gt;\( \aleph_{2}^{\mathcal{M}} \)&lt;/span&gt; ובונים את &lt;span&gt;\( \mathcal{M}\left[G\right] \)&lt;/span&gt; כמו קודם, ואנחנו יודעים שיש לנו שם פונקציה &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{2}^{\mathcal{M}} \)&lt;/span&gt;, ואנחנו יודעים מהדבר הזה עם תכונת ה-&lt;span&gt;\( \omega \)&lt;/span&gt;-סגירות שמתקיים &lt;span&gt;\( \mathcal{P}\left(\mathbb{N}\right)^{\mathcal{M}}=\mathcal{P}\left(\mathbb{N}\right)^{\mathcal{M}\left[G\right]} \)&lt;/span&gt;, אז מה חסר לנו?&lt;/p&gt;

&lt;p&gt;חסר לנו &lt;span&gt;\( \aleph_{2}^{\mathcal{M}}=\aleph_{2}^{\mathcal{M}\left[G\right]} \)&lt;/span&gt;, כלומר להראות שהקטע הזה של &lt;strong&gt;שימור עוצמות&lt;/strong&gt; מתקיים עבור תנאי הכפיה שלנו גם עבור עוצמות גדולות מ-&lt;span&gt;\( \aleph_{1}^{\mathcal{M}} \)&lt;/span&gt;. ואת זה פשוט &lt;strong&gt;אין לנו&lt;/strong&gt;. מה שתכונת ה-&lt;span&gt;\( \omega \)&lt;/span&gt;-סגירות נותנת לנו הוא שעוצמה לא יכולה “לקרוס” ולהפוך לשקולה ל-&lt;span&gt;\( \omega \)&lt;/span&gt;, כי זה ידרוש פונקציה חח”ע ועל חדשה מ-&lt;span&gt;\( \omega \)&lt;/span&gt; אליה; אבל העוצמה בהחלט עלולה לקרוס אל עוצמה קטנה יותר ממנה &lt;strong&gt;שעדיין גדולה&lt;/strong&gt; מ-&lt;span&gt;\( \omega \)&lt;/span&gt;, כלומר אנחנו עשויים לקבל למשל ש-&lt;span&gt;\( \aleph_{2}^{\mathcal{M}}\sim\aleph_{1}^{\mathcal{M}\left[G\right]} \)&lt;/span&gt;, מה שאומר ש-&lt;span&gt;\( \aleph_{2}^{\mathcal{M}}\ne\aleph_{2}^{\mathcal{M}\left[G\right]} \)&lt;/span&gt;. במילים אחרות, אם נרצה לומר משהו על עוצמות שגדולות מ-&lt;span&gt;\( \aleph_{1} \)&lt;/span&gt;, יהיה מועיל אם קבוצת תנאי הכפייה שלנו תקיים תנאי יותר חזק מה-&lt;span&gt;\( \omega \)&lt;/span&gt;-סגירות במובן זה שהוא מבטיח לנו יותר שימור עוצמות. זה בדיוק מה שהולך לקרות בפועל: אנחנו נשתמש בתנאי כפייה שמקיימים תכונה שמבטיחה &lt;strong&gt;שימור עוצמות&lt;/strong&gt; מוחלט: כל סודר ב-&lt;span&gt;\( \mathcal{M} \)&lt;/span&gt; שהיה עוצמה (כלומר, לא היה שקול לסודר קטן ממנו) יישאר עוצמה גם ב-&lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;עכשיו, מה היעד שלנו? כאמור, אנחנו &lt;strong&gt;לא&lt;/strong&gt; הולכים לנסות לבנות פונקציה חח”ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{2}^{\mathcal{M}\left[G\right]} \)&lt;/span&gt; כי תנאי הכפייה שמניבים לנו פונקציה כזו לא משמרים עוצמות. לכן אנחנו מנסים לבנות משהו אחר: פונקציה חח”ע ועל &lt;span&gt;\( f:\mathbb{N}\times\aleph_{2}^{\mathcal{M}}\to\left\{ 0,1\right\}  \)&lt;/span&gt;. הרעיון בפונקציה כזו היא קידוד של &lt;span&gt;\( \aleph_{2}^{\mathcal{M}} \)&lt;/span&gt; קבוצות שונות של טבעיים. תחשבו על זה ככה: לכל סודר &lt;span&gt;\( \alpha\in\aleph_{2}^{\mathcal{M}} \)&lt;/span&gt; נגדיר קבוצה &lt;span&gt;\( A_{\alpha}\subseteq\mathbb{N} \)&lt;/span&gt; על ידי &lt;span&gt;\( A_{\alpha}=\left\{ n\in\mathbb{N}\ |\ f\left(n,\alpha\right)=1\right\}  \)&lt;/span&gt; (כלומר, הפונקציה &lt;span&gt;\( f_{\alpha}\left(n\right)=f\left(n,\alpha\right) \)&lt;/span&gt; היא הפונקציה המציינת של הקבוצה). עכשיו, אם &lt;span&gt;\( A_{\alpha}\ne A_{\beta} \)&lt;/span&gt; לכל שתי קבוצות שמקודדות בצורה כזו, קיבלנו &lt;span&gt;\( \aleph_{2}^{\mathcal{M}} \)&lt;/span&gt; תת-קבוצות שונות של &lt;span&gt;\( \mathbb{N} \)&lt;/span&gt;, מה שמראה שבתוך &lt;span&gt;\( \mathcal{M}\left[G\right] \)&lt;/span&gt; מתקיים &lt;span&gt;\( \left|\mathcal{P}\left(\mathbb{N}\right)^{\mathcal{M}}\right|\ge\aleph_{2}^{\mathcal{M}} \)&lt;/span&gt;.&lt;/p&gt;

&lt;p&gt;עכשיו צריך לשים לב לשני דברים: ראשית, תכונת &lt;strong&gt;שימור העוצמות&lt;/strong&gt; מראה לנו ש-&lt;span&gt;\( \aleph_{2}^{\mathcal{M}}=\aleph_{2}^{\mathcal{M}\left[G\right]} \)&lt;/span&gt;. שנית, אנחנו &lt;strong&gt;לא יודעים&lt;/strong&gt; ש-&lt;span&gt;\( \mathcal{P}\left(\mathbb{N}\right)^{\mathcal{M}}=\mathcal{P}\left(\mathbb{N}\right)^{\mathcal{M}\left[G\right]} \)&lt;/span&gt; אבל אנחנו גם לא צריכים את זה כי מה שאנחנו כן יודעים שבמעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt; מספר תתי-הקבוצות של טבעיים &lt;strong&gt;יכול רק לגדול&lt;/strong&gt; (הרי כפיה לא מסירה איברים מהעולם, כמו שכבר אמרתי). לכן &lt;span&gt;\( \left|\mathcal{P}\left(\mathbb{N}\right)^{\mathcal{M}\left[G\right]}\right|\ge\left|\mathcal{P}\left(\mathbb{N}\right)^{\mathcal{M}}\right|\ge\aleph_{2}^{\mathcal{M}}=\aleph_{2}^{\mathcal{M}\left[G\right]} \)&lt;/span&gt; וקיבלנו את מה שרצינו: &lt;span&gt;\( \left|\mathcal{P}\left(\mathbb{N}\right)^{\mathcal{M}\left[G\right]}\right|\ge\aleph_{2}^{\mathcal{M}\left[G\right]} \)&lt;/span&gt; היא שלילת השערת הרצף, והיא מתקיימת בתוך &lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;איך נבנה את הפונקציה &lt;span&gt;\( f:\mathbb{N}\times\aleph_{2}^{\mathcal{M}}\to\left\{ 0,1\right\}  \)&lt;/span&gt;? זה החלק הפשוט בכל העניין: כמו בנסיון הראשון והנאיבי שלנו לבנות את הפונקציה בפוסט הקודם. פשוט נסתכל על קבוצת הפונקציות מתת-קבוצה &lt;strong&gt;סופית&lt;/strong&gt; של התחום אל הטווח. כלומר, &lt;span&gt;\( P \)&lt;/span&gt; שלנו יכלול את כל הפונקציה &lt;span&gt;\( f:X\to\left\{ 0,1\right\}  \)&lt;/span&gt; כך ש-&lt;span&gt;\( X\subseteq\mathbb{N}\times\aleph_{2}^{\mathcal{M}} \)&lt;/span&gt; ו-&lt;span&gt;\( X \)&lt;/span&gt; סופית. בכל היתר יטפל הקסם הזה של לקחת אידאל גנרי &lt;span&gt;\( G \)&lt;/span&gt;: ניקח כזה, נגדיר &lt;span&gt;\( f=\bigcup G \)&lt;/span&gt;, ונראה בהמשך שהכל יסתדר - גם נקבל פונקציה &lt;span&gt;\( f:\mathbb{N}\times\aleph_{2}^{\mathcal{M}}\to\left\{ 0,1\right\}  \)&lt;/span&gt; שמוגדרת על &lt;strong&gt;כל &lt;/strong&gt;&lt;span&gt;\( \mathbb{N}\times\aleph_{2}^{\mathcal{M}} \)&lt;/span&gt; וגם הפונקציה הזו תקודד קבוצות &lt;strong&gt;שונות&lt;/strong&gt;. זו אולי הפעם הראשונה שאני באמת מרגיש כמה תכונת ה”גנריות” הזו חזקה. אבל את זה נשמור לסוף הפוסט. ראשית נדבר על התוצאה הכללית יותר: איזה תנאי קבוצת תנאי הכפייה שלנו תקיים שיבטיח &lt;strong&gt;שימור עוצמות&lt;/strong&gt;?&lt;/p&gt;

&lt;h2&gt;פרק שני, שבו ccc משמר עוצמות&lt;/h2&gt;

&lt;p&gt;אפשר לשכוח לרגע מהשערת הרצף ומכל הדיון שסביבה. אנחנו חוזרים, בפעם האחרונה, להראות תוצאה “אבסטרקטית” על קבוצה כללית &lt;span&gt;\( P \)&lt;/span&gt; של תנאי כפיה: טענה מהצורה “אם &lt;span&gt;\( P \)&lt;/span&gt; מקיימת כך-וכך, אז במעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt; כל סודר אינסופי שהיה עוצמה ב-&lt;span&gt;\( \mathcal{M} \)&lt;/span&gt; נשאר עוצמה ב-&lt;span&gt;\( \mathcal{M}\left[G\right] \)&lt;/span&gt;”. צריך להתחיל מתיאור הכך-וכך, שהוא תכונה שנקראת ccc - קיצור של Countable Chain Condition. כפי שנראה עוד רגע, זה שם קצת מטעה כי האובייקט שהמספר שלו הולך להיות בן מניה לא יהיה chain אלא דווקא antichain, והשם הוא הפוך בגלל מה שנקרא במתמטיקה “סיבות היסטוריות” שלא ניכנס אליהן. לכן אני אבדוק ב-ccc וחסל.&lt;/p&gt;

&lt;p&gt;בשביל ההגדרה, בואו נגיד ששני איברים &lt;span&gt;\( p_{1},p_{2}\in P \)&lt;/span&gt; הם &lt;strong&gt;מתואמים&lt;/strong&gt; אם קיימת להם הרחבה משותפת, &lt;span&gt;\( q\in P \)&lt;/span&gt; כך ש-&lt;span&gt;\( p_{1}\subseteq q \)&lt;/span&gt; וגם &lt;span&gt;\( p_{2}\subseteq q \)&lt;/span&gt; (בשביל אינטואיציה, תחשבו ש-&lt;span&gt;\( p_{1},p_{2} \)&lt;/span&gt; מייצגים פונקציות; קיום הרחבה משותפת אומר שעל הקלטים שמשותפים ל-&lt;span&gt;\( p_{1},p_{2} \)&lt;/span&gt; שתי הפונקציות הללו מסכימות, כלומר הן “מתואמות ביניהן” על קלטים משותפים). עכשיו, &lt;strong&gt;אנטי-שרשרת&lt;/strong&gt; ב-&lt;span&gt;\( P \)&lt;/span&gt; היא קבוצה של איברים שכל זוג מהם הם &lt;strong&gt;בלתי מתואמים&lt;/strong&gt; (כלומר לא משנה איזה זוג איברים שונים ניקח מתוך הקבוצה, לא תהיה להם התאמה משותפת). אנחנו אומרים ש-&lt;span&gt;\( P \)&lt;/span&gt; היא ccc אם כל אנטי-שרשרת היא בת מניה. במילים אחרות: כל הקבוצות של איברים בלתי מתואמים הן &lt;strong&gt;די קטנות&lt;/strong&gt;. זה שומר את הכאוס ברמה נמוכה.&lt;/p&gt;

&lt;p&gt;עכשיו בואו נראה רגע את התמונה הגדולה של איך להוכיח &lt;strong&gt;שימור עוצמות&lt;/strong&gt;. ראשית, המספרים הטבעיים לא משתנים כשמבצעים כפייה ולכן כולם משתמרים כמות שהם ולכן כל העוצמות הסופיות משתמרות אבל זה לא עוזר לנו בכל מקרה. לכן מלכתחילה אני אדבר רק על שימור של עוצמות אינסופות. עכשיו, נניח ש-&lt;span&gt;\( \alpha\in\mathcal{M} \)&lt;/span&gt; הוא סודר אינסופי כך ש-&lt;span&gt;\( \alpha \)&lt;/span&gt; &lt;strong&gt;אינו&lt;/strong&gt; עוצמה ב-&lt;span&gt;\( \mathcal{M}\left[G\right] \)&lt;/span&gt;. אני רוצה להראות ש-&lt;span&gt;\( \alpha \)&lt;/span&gt; אינו עוצמה כבר ב-&lt;span&gt;\( \mathcal{M} \)&lt;/span&gt; (השקול הלוגי של “אם &lt;span&gt;\( \alpha \)&lt;/span&gt; עוצמה ב-&lt;span&gt;\( \mathcal{M} \)&lt;/span&gt; אז &lt;span&gt;\( \alpha \)&lt;/span&gt; עוצמה ב-&lt;span&gt;\( \mathcal{M}\left[G\right] \)&lt;/span&gt;” הוא “אם &lt;span&gt;\( \alpha \)&lt;/span&gt; אינו עוצמה ב-&lt;span&gt;\( \mathcal{M}\left[G\right] \)&lt;/span&gt; אז &lt;span&gt;\( \alpha \)&lt;/span&gt; אינו עוצמה ב-&lt;span&gt;\( \mathcal{M} \)&lt;/span&gt;”).&lt;/p&gt;

&lt;p&gt;אם &lt;span&gt;\( \alpha \)&lt;/span&gt; אינו עוצמה ב-&lt;span&gt;\( \mathcal{M}\left[G\right] \)&lt;/span&gt;, המשמעות היא שקיימת פונקציה חח”ע ועל &lt;span&gt;\( f:\alpha\to\beta \)&lt;/span&gt; כך ש-&lt;span&gt;\( \beta&amp;lt;\alpha \)&lt;/span&gt; הוא סודר קטן מ-&lt;span&gt;\( \alpha \)&lt;/span&gt;. היינו רוצים כמובן להראות ש-&lt;span&gt;\( f\in\mathcal{M} \)&lt;/span&gt; ומקלקל ל-&lt;span&gt;\( \alpha \)&lt;/span&gt; את היכולת להיות סודר כבר ב-&lt;span&gt;\( \mathcal{M} \)&lt;/span&gt;, אבל זה קצת יותר מדי בשבילנו. במקום זה נראה שקיימת פונקציה אחת, &lt;span&gt;\( g\in\mathcal{M} \)&lt;/span&gt;, שבמובן מסוים מהווה &lt;strong&gt;קירוב&lt;/strong&gt; של &lt;span&gt;\( f \)&lt;/span&gt; ולמרות שהיא לא פונקציה חח”ע ועל מ-&lt;span&gt;\( \alpha \)&lt;/span&gt; אל &lt;span&gt;\( \beta \)&lt;/span&gt; היא תספיק כדי להראות ש-&lt;span&gt;\( \left|\alpha\right|=\left|\beta\right| \)&lt;/span&gt; (ששניהם שקולי עוצמה) על ידי אחת התוצאות הבסיסיות בחשבון עוצמות: אנחנו נראה ש-&lt;span&gt;\( \left|\alpha\right|=\aleph_{0}\cdot\left|\beta\right| \)&lt;/span&gt; ונתבסס על כך ש-&lt;span&gt;\( \aleph_{0}\cdot\left|\beta\right|=\left|\beta\right| \)&lt;/span&gt; לכל עוצמה אינסופית. ה-&lt;span&gt;\( \aleph_{0} \)&lt;/span&gt; הזה? הוא מגיע ישירות מכך שהגודל המקסימלי של אנטי-שרשרת ב-&lt;span&gt;\( P \)&lt;/span&gt; הוא &lt;span&gt;\( \aleph_{0} \)&lt;/span&gt;. זה הרעיון, ועכשיו נשאר רק להיכנס לפרטים.&lt;/p&gt;

&lt;p&gt;הנה משפט העזר על ה”קירוב”:&lt;/p&gt;

&lt;p&gt;אם עבור &lt;span&gt;\( P\in\mathcal{M} \)&lt;/span&gt; מתקיים ccc ו-&lt;span&gt;\( G \)&lt;/span&gt; הוא אידאל גנרי של &lt;span&gt;\( \mathcal{M} \)&lt;/span&gt;, ו-&lt;span&gt;\( f:X\to Y \)&lt;/span&gt; היא פונקציה ב-&lt;span&gt;\( \mathcal{M}\left[G\right] \)&lt;/span&gt; כך ש-&lt;span&gt;\( X,Y\in\mathcal{M} \)&lt;/span&gt; אז קיימת פונקציה &lt;span&gt;\( g:X\to\mathcal{P}\left(Y\right) \)&lt;/span&gt; כך ש-&lt;span&gt;\( g\in\mathcal{M} \)&lt;/span&gt; ולכל &lt;span&gt;\( x\in X \)&lt;/span&gt; מתקיים ש-&lt;span&gt;\( f\left(x\right)\in g\left(x\right) \)&lt;/span&gt;, ו-&lt;span&gt;\( g\left(x\right) \)&lt;/span&gt; היא בת מניה ב-&lt;span&gt;\( \mathcal{M} \)&lt;/span&gt;.&lt;/p&gt;

&lt;p&gt;כלומר, ה”קירוב” &lt;span&gt;\( g \)&lt;/span&gt; לא בדיוק מחזיר את &lt;span&gt;\( f\left(x\right) \)&lt;/span&gt; לכל &lt;span&gt;\( x \)&lt;/span&gt;, אבל הוא כן מחזיר קבוצה של כמה ערכים ש-&lt;span&gt;\( f\left(x\right) \)&lt;/span&gt; נמצא ביניהם, והקבוצה הזו היא לא גדולה מדי, כלומר היא בת מניה ב-&lt;span&gt;\( \mathcal{M} \)&lt;/span&gt;. שווה להזכיר מה זה אומר, “בת מניה ב-&lt;span&gt;\( \mathcal{M} \)&lt;/span&gt;”: זה אומר שקיימת התאמה חח”ע ועל בין הקבוצה ובין &lt;span&gt;\( \mathbb{N} \)&lt;/span&gt; וההתאמה הזו שייכת ל-&lt;span&gt;\( \mathcal{M} \)&lt;/span&gt; בעצמה. לכן אני לא יכול לומר סתם “בת מניה” כי הרי כל האיברים של &lt;span&gt;\( \mathcal{M} \)&lt;/span&gt; בני מניה.&lt;/p&gt;

&lt;p&gt;אוקיי, בואו נוכיח את הטענה! זו תהיה הפעם האחרונה שניכנס לבפנוכו של ההגדרות של ביצוע כפיה. מה שנתון לנו הוא הפונקציה שאנחנו רוצים לקרב, &lt;span&gt;\( f\in\mathcal{M}\left[G\right] \)&lt;/span&gt;. כמו כל איבר אחר ב-&lt;span&gt;\( \mathcal{M}\left[G\right] \)&lt;/span&gt;, &lt;span&gt;\( f=\tau^{G} \)&lt;/span&gt; עבור שם-&lt;span&gt;\( P \)&lt;/span&gt; כלשהו &lt;span&gt;\( \tau \)&lt;/span&gt;. עכשיו, מכיוון שב-&lt;span&gt;\( \mathcal{M}\left[G\right] \)&lt;/span&gt; מתקיימת הטענה “&lt;span&gt;\( \tau^{G} \)&lt;/span&gt; הוא פונקציה מ-&lt;span&gt;\( X \)&lt;/span&gt; אל &lt;span&gt;\( Y \)&lt;/span&gt;” אז המשפט היסודי של תורת הכפייה נותן לנו איבר &lt;span&gt;\( p\in P \)&lt;/span&gt; שכופה את הפסוק “&lt;span&gt;\( \tau \)&lt;/span&gt; הוא פונקציה מ-&lt;span&gt;\( \check{X} \)&lt;/span&gt; אל &lt;span&gt;\( \check{Y} \)&lt;/span&gt;” (כזכור, &lt;span&gt;\( \check{X} \)&lt;/span&gt; הוא שם-&lt;span&gt;\( P \)&lt;/span&gt; שמקיים &lt;span&gt;\( \check{X}^{G}=X \)&lt;/span&gt;; ראינו שקיים כזה כשהצגנו כפיה לראשונה).&lt;/p&gt;

&lt;p&gt;עכשיו נגדיר פונקציה &lt;span&gt;\( g\in\mathcal{M} \)&lt;/span&gt; בצורה הבאה: לכל &lt;span&gt;\( x\in X \)&lt;/span&gt;, נגדיר את &lt;span&gt;\( g\left(x\right) \)&lt;/span&gt; להיות קבוצת כל ה-&lt;span&gt;\( y\in Y \)&lt;/span&gt; כך שקיים &lt;span&gt;\( q\supseteq p \)&lt;/span&gt; שכופה את הפסוק “{} &lt;span&gt;\( \text{op}\left(\check{x},\check{y}\right)\in\tau \)&lt;/span&gt;”. פורמלית:&lt;/p&gt;

&lt;p&gt;&lt;span&gt;\( g\left(x\right)=\left\{ y\in Y\ |\ \exists q\supseteq p:q\Vdash\text{op}\left(\check{x},\check{y}\right)\in\tau\right\}  \)&lt;/span&gt;&lt;/p&gt;

&lt;p&gt;מה קורה כאן? כזכור, &lt;span&gt;\( \text{op} \)&lt;/span&gt; זו הדרך שלנו לבנות שם-&lt;span&gt;\( P \)&lt;/span&gt; עבור זוג סדור: הביטוי &lt;span&gt;\( \text{op}\left(\check{x},\check{y}\right) \)&lt;/span&gt; בסך הכל משמעותו שם-&lt;span&gt;\( P \)&lt;/span&gt; שמקיים &lt;span&gt;\( \text{op}\left(\check{x},\check{y}\right)^{G}=\left(x,y\right) \)&lt;/span&gt; לכל אידאל גנרי &lt;span&gt;\( G \)&lt;/span&gt;. אז אינטואיטיבית, &lt;span&gt;\( g\left(x\right) \)&lt;/span&gt; הוא קבוצת כל ה-&lt;span&gt;\( y \)&lt;/span&gt;-ים שאפשר עבורם לכפות את הטענה ש-&lt;span&gt;\( f\left(x\right)=y \)&lt;/span&gt; בעזרת איבר שמרחיב את &lt;span&gt;\( p \)&lt;/span&gt;.&lt;/p&gt;

&lt;p&gt;עכשיו, העניין הוא שההגדרה של &lt;span&gt;\( g\left(x\right) \)&lt;/span&gt; משתמשת כולה רק במושגים של &lt;span&gt;\( \mathcal{M} \)&lt;/span&gt;. כזכור, חלק מרכזי מהמשפט היסודי עסק בכך שאפשר להגדיר את היחס &lt;span&gt;\( \Vdash \)&lt;/span&gt; במסגרת &lt;span&gt;\( \mathcal{M} \)&lt;/span&gt; בלבד. זה אומר שלכל &lt;span&gt;\( x \)&lt;/span&gt;, אנו יכולים לבנות את &lt;span&gt;\( g\left(x\right) \)&lt;/span&gt; במסגרת &lt;span&gt;\( \mathcal{M} \)&lt;/span&gt; ולכן &lt;span&gt;\( g\in\mathcal{M} \)&lt;/span&gt;.&lt;/p&gt;

&lt;p&gt;עכשיו, הדרישה שיתקיים &lt;span&gt;\( f\left(x\right)\in g\left(x\right) \)&lt;/span&gt; מתקבלת מאוד בקלות: מכיוון שעבור &lt;span&gt;\( y=f\left(x\right) \)&lt;/span&gt; אנחנו יודעים שב-&lt;span&gt;\( \mathcal{M}\left[G\right] \)&lt;/span&gt; מתקיים &lt;span&gt;\( \left(x,y\right)\in f \)&lt;/span&gt;, אז מהמשפט היסודי של תורת הכפייה אנחנו יודעים שקיים &lt;span&gt;\( q\in G \)&lt;/span&gt; שכופה את &lt;span&gt;\( \text{op}\left(\check{x},\check{y}\right)\in\tau \)&lt;/span&gt; עבור ה-&lt;span&gt;\( y \)&lt;/span&gt; הספציפי הזה. כרגיל, לא בטוח ש-&lt;span&gt;\( p\subseteq q \)&lt;/span&gt; אבל אם זה לא קורה, אפשר להחליף את &lt;span&gt;\( q \)&lt;/span&gt; בהרחבה משותפת שלו ושל &lt;span&gt;\( p \)&lt;/span&gt;, כי מעבר להרחבה משותפת הזו משמר את כל מה שהאיבר המקורי כפה.&lt;/p&gt;

&lt;p&gt;נשאר רק להראות ש-&lt;span&gt;\( g\left(x\right) \)&lt;/span&gt; היא לא “גדולה מדי” - שהיא בת מניה. כאן בדיוק תנאי ה-ccc אמור לבוא לידי ביטוי כי טרם השתמשנו בו. אבל הוא מופיע ממש באופן טבעי כאן: אנחנו יודעים שלכל &lt;span&gt;\( y\in g\left(x\right) \)&lt;/span&gt; קייים &lt;span&gt;\( q_{y}\supseteq p \)&lt;/span&gt; כך ש-&lt;span&gt;\( q_{y}\Vdash\text{op}\left(\check{x},\check{y}\right)\in\tau \)&lt;/span&gt;, פשוט כי זו ההגדרה של &lt;span&gt;\( g\left(x\right) \)&lt;/span&gt;. הפואנטה היא שעבור &lt;span&gt;\( y_{1}\ne y_{2} \)&lt;/span&gt;, בהכרח &lt;span&gt;\( q_{y_{1}} \)&lt;/span&gt; ו-&lt;span&gt;\( q_{y_{2}} \)&lt;/span&gt; יהיו בלתי מתואמים, כי אם קיימת להם הרחבה משותפת &lt;span&gt;\( q \)&lt;/span&gt;, אז בכל אידאל גנרי &lt;span&gt;\( G^{\prime} \)&lt;/span&gt; שמכיל את &lt;span&gt;\( q \)&lt;/span&gt;, אנחנו נקבל שב-&lt;span&gt;\( \mathcal{M}\left[G^{\prime}\right] \)&lt;/span&gt; גם &lt;span&gt;\( \left(x,y_{1}\right)\in f \)&lt;/span&gt; וגם &lt;span&gt;\( \left(x,y_{2}\right)\in f \)&lt;/span&gt;, וזה כמובן בלתי אפשרי שכן &lt;span&gt;\( p\subseteq q \)&lt;/span&gt; ולכן &lt;span&gt;\( q \)&lt;/span&gt; כופה גם את זה שב-&lt;span&gt;\( \mathcal{M}\left[G^{\prime}\right] \)&lt;/span&gt; &lt;span&gt;\( f \)&lt;/span&gt; היא פונקציה. אם כן, &lt;span&gt;\( g\left(x\right) \)&lt;/span&gt; היא אנטי-שרשרת ב-&lt;span&gt;\( P \)&lt;/span&gt;, ולכן מכיוון שב-&lt;span&gt;\( \mathcal{M} \)&lt;/span&gt; מתקיימת תכונת ccc עבור &lt;span&gt;\( P \)&lt;/span&gt;, אנחנו יודעים שב-&lt;span&gt;\( \mathcal{M} \)&lt;/span&gt; האנטי-שרשרת &lt;span&gt;\( g\left(x\right) \)&lt;/span&gt; היא בת מניה. זה מסיים את משפט העזר על ה”קירוב”.&lt;/p&gt;

&lt;p&gt;נחזור אל הדבר המרכזי שאנחנו רוצים להוכיח - שימור עוצמות. לפני שנתחיל אני מזכיר טענה שדיברנו עליה בעבר - המעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt; &lt;strong&gt;משמר סודרים&lt;/strong&gt;. כלומר, הסודרים ב-&lt;span&gt;\( \mathcal{M} \)&lt;/span&gt; וב-&lt;span&gt;\( \mathcal{M}\left[G\right] \)&lt;/span&gt; הם בדיוק אותן קבוצות. זה נובע מכך שסודר הוא קבוצה טרנזיטיבית שסדורה בסדר טוב על ידי יחס ה-&lt;span&gt;\( \in \)&lt;/span&gt;, וזו תכונה “פנימית” של הקבוצה שתלויה רק באיברים שלה ולא בעולם הרחב שמסביב.&lt;/p&gt;

&lt;p&gt;עכשיו אל הטענה שלנו. אנחנו מניחים שהסודר &lt;span&gt;\( \alpha \)&lt;/span&gt; אינו עוצמה ב-&lt;span&gt;\( \mathcal{M}\left[G\right] \)&lt;/span&gt;, המשמעות היא שקיימת ב-&lt;span&gt;\( \mathcal{M}\left[G\right] \)&lt;/span&gt; פונקציה חח”ע ועל &lt;span&gt;\( f:\beta\to\alpha \)&lt;/span&gt; אל &lt;span&gt;\( \alpha \)&lt;/span&gt; מסודר &lt;span&gt;\( \beta\in\mathcal{M}\left[G\right] \)&lt;/span&gt; כלשהו שמקיים &lt;span&gt;\( \beta&amp;lt;\alpha \)&lt;/span&gt;. מכיוון שהם סודרים, אז &lt;span&gt;\( \alpha,\beta\in\mathcal{M} \)&lt;/span&gt; ולכן אנחנו בסיטואציה של טענת העזר שהוכחנו לפני רגע, עם &lt;span&gt;\( X=\beta \)&lt;/span&gt; ו-&lt;span&gt;\( Y=\alpha \)&lt;/span&gt;. לכן קיימת ב-&lt;span&gt;\( \mathcal{M} \)&lt;/span&gt; פונקציה &lt;span&gt;\( g:\beta\to\mathcal{P}\left(\alpha\right) \)&lt;/span&gt; כך שלכל &lt;span&gt;\( \gamma\in\beta \)&lt;/span&gt;, הקבוצה &lt;span&gt;\( g\left(\gamma\right) \)&lt;/span&gt; היא בת מניה.&lt;/p&gt;

&lt;p&gt;עכשיו, בואו נשים לב לכך שכל ה-&lt;span&gt;\( g\left(\gamma\right) \)&lt;/span&gt; הללו “מכסים” את כל &lt;span&gt;\( \alpha \)&lt;/span&gt;: &lt;span&gt;\( \alpha=\bigcup_{\gamma\in\beta}g\left(\gamma\right) \)&lt;/span&gt;. כיוון אחד של ההכלה ברור: כל אברי &lt;span&gt;\( g\left(\gamma\right) \)&lt;/span&gt; שייכים ל-&lt;span&gt;\( \alpha \)&lt;/span&gt; כי הטווח של &lt;span&gt;\( g \)&lt;/span&gt; הוא &lt;span&gt;\( \mathcal{P}\left(\alpha\right) \)&lt;/span&gt;. הכיוון השני, &lt;span&gt;\( \alpha\subseteq\bigcup_{\gamma\in\beta}g\left(\gamma\right) \)&lt;/span&gt;, נובע מכך שלכל &lt;span&gt;\( y\in\alpha \)&lt;/span&gt; קיים &lt;span&gt;\( \gamma\in\beta \)&lt;/span&gt; כך ש-&lt;span&gt;\( f\left(\gamma\right)=y \)&lt;/span&gt; (שכן &lt;span&gt;\( f \)&lt;/span&gt; היא על) ולכן &lt;span&gt;\( y\in g\left(\gamma\right) \)&lt;/span&gt;. עכשיו אפשר להסיק מ-&lt;span&gt;\( \alpha=\bigcup_{\gamma\in\beta}g\left(\gamma\right) \)&lt;/span&gt; מסקנה על הקשר בין העוצמות של הקבוצות הללו:&lt;/p&gt;

&lt;p&gt;&lt;span&gt;\( \left|\alpha\right|=\left|\bigcup_{\gamma\in\beta}g\left(\gamma\right)\right|\le\left|\beta\right|\cdot\aleph_{0}=\left|\beta\right|\le\left|\alpha\right| \)&lt;/span&gt;&lt;/p&gt;

&lt;p&gt;כשהמעבר האחרון נובע מכך ש-&lt;span&gt;\( \beta&amp;lt;\alpha \)&lt;/span&gt; כסודרים. המסקנה משרשרת אי השוויונים הללו היא ש-&lt;span&gt;\( \left|\alpha\right|=\left|\beta\right| \)&lt;/span&gt;, וזה מה שרצינו להוכיח. סיימנו! הראינו שאם &lt;span&gt;\( P \)&lt;/span&gt; מקיימת ccc היא &lt;strong&gt;משמרת עוצמות&lt;/strong&gt;! אנחנו כבר ממש קרובים לסיום הוכחת אי התלות של השערת הרצף.&lt;/p&gt;

&lt;h2&gt;פרק שלישי, שבו אנחנו גולשים לגרפים לא בני מניה&lt;/h2&gt;

&lt;p&gt;עד עכשיו הראינו טענה כללית בתורת הכפיה: שאם קבוצת תנאי הכפיה &lt;span&gt;\( P \)&lt;/span&gt; מקיימת ccc, אז הכפיה באמצעותה משמרת עוצמות. עכשיו אנחנו צריכים להראות שקבוצת תנאי הכפיה הספציפיים שאנחנו משתמשים בה מקיימת את ccc. גם זה ידרוש עבודה, אבל לפחות עבודה קונקרטית עם קבוצה ספציפית… לא, רגע, בואו נתחיל את השלב הזה בעוד הוכחה גנרית שנשתמש בה בהמשך.&lt;/p&gt;

&lt;p&gt;כדי להראות ש-&lt;span&gt;\( P \)&lt;/span&gt; מקיימת ccc אנחנו צריכים להראות שכל תת-קבוצה &lt;strong&gt;לא בת מניה&lt;/strong&gt; של &lt;span&gt;\( P \)&lt;/span&gt; בהכרח כוללת זוג איברים מתואמים. בנוסף, הרעיון ב-&lt;span&gt;\( P \)&lt;/span&gt; הוא כזכור שאיבריו יהיו פונקציות שהתחום שלהן &lt;strong&gt;סופי&lt;/strong&gt;. אנחנו הולכים לשחק בדיוק על המתח בזה של “אוסף לא בן מניה של איברים מגודל סופי” ולבנות משהו שנקרא &lt;strong&gt;מערכת&lt;/strong&gt; &lt;span&gt;\( \Delta \)&lt;/span&gt;.&lt;/p&gt;

&lt;p&gt;המשפט שנוכיח הוא זה: לכל משפחה &lt;strong&gt;שאיננה בת מניה&lt;/strong&gt; &lt;span&gt;\( X \)&lt;/span&gt; של קבוצות &lt;strong&gt;סופיות&lt;/strong&gt; קיימת תת-קבוצה &lt;span&gt;\( Y\subseteq X \)&lt;/span&gt; שגם היא אינה בת מניה, וקבוצה &lt;span&gt;\( R \)&lt;/span&gt; כך ש-&lt;span&gt;\( A\cap B=R \)&lt;/span&gt; לכל &lt;span&gt;\( A\ne B\in Y \)&lt;/span&gt;. הקבוצה &lt;span&gt;\( Y \)&lt;/span&gt; הזו היא מה שנקרא מערכת-&lt;span&gt;\( \Delta \)&lt;/span&gt;.&lt;/p&gt;

&lt;p&gt;המשפט עצמו מרגיש לי חזק במבט ראשון - הקבוצות יכולות להיות מורכבות למדי, ועם זאת אנחנו הולכים למצוא תת-קבוצה שהיא ענקית בגודלה וכל זוג קבוצות בה נחתכות בדיוק באותה הצורה - סדר שצץ במפתיע במקום מאוד מבולגן, פשוט מכוח המתח הזה בין “לא בן מניה” ובין “סופי”.&lt;/p&gt;

&lt;p&gt;כדי להוכיח את הטענה, בואו נתחיל בלעשות סדר. הקבוצות של &lt;span&gt;\( X \)&lt;/span&gt; כולן סופיות, אז אפשר למיין אותן לפי גודל: &lt;span&gt;\( X_{k}=\left\{ A\in X\ |\ \left|A\right|=k\right\}  \)&lt;/span&gt;. יש מספר בן מניה של &lt;span&gt;\( X_{k} \)&lt;/span&gt;-ים אבל הגודל של &lt;span&gt;\( X \)&lt;/span&gt; הוא לא בן מניה, אז חייב להיות קיים &lt;span&gt;\( k \)&lt;/span&gt; כלשהו כך ש-&lt;span&gt;\( X_{k} \)&lt;/span&gt; לא בת מניה; מכאן ואילך נעבוד רק עם האיברים שלה, שכולם מגודל &lt;span&gt;\( k \)&lt;/span&gt;. סדר!&lt;/p&gt;

&lt;p&gt;עכשיו אנחנו צריכים לחפש את &lt;span&gt;\( R \)&lt;/span&gt; שלנו. זו קבוצה שחייבת להיות מוכלת במספר לא בן מניה של איברים של &lt;span&gt;\( X_{k} \)&lt;/span&gt;. יש כמובן קבוצה כזו - הקבוצה הריקה, &lt;span&gt;\( \emptyset \)&lt;/span&gt;, שמוכלת בכל אברי &lt;span&gt;\( X_{k} \)&lt;/span&gt;. הבעיה היא שאנחנו לא יודעים שהחיתוך של זוגות של איברים מ-&lt;span&gt;\( X_{k} \)&lt;/span&gt; יהיה &lt;span&gt;\( \emptyset \)&lt;/span&gt;; בהחלט ייתכן שלא יהיו שתי קבוצות זרות שם בכלל. למשל, אם כל הקבוצות מכילות את 42, בוודאי שהחיתוך של זוג קבוצות לא יהיה זר, הוא תמיד יכיל את 42. אבל אם כן, אולי &lt;span&gt;\( \left\{ 42\right\}  \)&lt;/span&gt; היא מועמדת טובה להיות &lt;span&gt;\( R \)&lt;/span&gt;? אולי, ואולי יש עוד איבר שמוכל ברוב הקבוצות… הבנו את הרעיון, אנחנו רוצים להגדיר את &lt;span&gt;\( R \)&lt;/span&gt; להיות קבוצה &lt;strong&gt;מקסימלית&lt;/strong&gt; בגודלה שעדיין מוכלת במספר לא בן מניה של קבוצות מ-&lt;span&gt;\( X_{k} \)&lt;/span&gt;. באופן כללי, כדי להראות שקיים איבר מקסימלי באוסף כלשהו (במקרה הנוכחי - אוסף “מי שמוכלות במספר לא בן מניה של קבוצות מ-&lt;span&gt;\( X_{k} \)&lt;/span&gt;”) צריך להראות שהאוסף לא ריק (הוא לא, כי &lt;span&gt;\( \emptyset \)&lt;/span&gt; שם) ושיש חסם מלעיל לגודל של איברים באוסף (אין באוסף קבוצה מגודל &lt;span&gt;\( k+1 \)&lt;/span&gt; או יותר כי כל הקבוצות ב-&lt;span&gt;\( X_{k} \)&lt;/span&gt; הן מגודל &lt;span&gt;\( k \)&lt;/span&gt;). לכן קיימת קבוצה מקסימלית &lt;span&gt;\( R \)&lt;/span&gt; שכזו.&lt;/p&gt;

&lt;p&gt;המקסימליות של &lt;span&gt;\( R \)&lt;/span&gt; פירושה שהשטיק ההוא שקרה קודם עם 42 לא יכול לחזור על עצמו. בהינתן &lt;span&gt;\( x\notin R \)&lt;/span&gt;, הקבוצה &lt;span&gt;\( R\cup\left\{ x\right\}  \)&lt;/span&gt; יכולה להיות מוכלת רק במספר בן מניה של קבוצות מ-&lt;span&gt;\( X_{k} \)&lt;/span&gt; (אחרת &lt;span&gt;\( R\cup\left\{ x\right\}  \)&lt;/span&gt; הייתה סתירה למקסימליות של &lt;span&gt;\( R \)&lt;/span&gt;). בואו ניקח עכשיו את אוסף כל הקבוצות שמכילות את &lt;span&gt;\( R \)&lt;/span&gt;: &lt;span&gt;\( X_{k}^{\prime}=\left\{ A\in X_{k}\ |\ R\subseteq A\right\}  \)&lt;/span&gt;. זה אוסף לא בן מניה והחיתוך של כל זוג קבוצות בו &lt;strong&gt;מכיל&lt;/strong&gt; את &lt;span&gt;\( R \)&lt;/span&gt;, אבל הבעיה היא שהחיתוך לאו דווקא &lt;strong&gt;שווה&lt;/strong&gt; ל-&lt;span&gt;\( R \)&lt;/span&gt;. לכן זו עדיין לא &lt;span&gt;\( Y \)&lt;/span&gt; שלנו; נצטרך איכשהו להיפטר מעוד קבוצות שם.&lt;/p&gt;

&lt;p&gt;באופן נחמד, אפשר עכשיו לעבור לניסוח של מה שצריך לעשות בעזרת תורת הגרפים. נגדיר גרף שצמתיו הם אברי &lt;span&gt;\( X_{k}^{\prime} \)&lt;/span&gt;, ויש קשת בין &lt;span&gt;\( A,B \)&lt;/span&gt; אם ורק אם &lt;span&gt;\( A\cap B\ne\emptyset \)&lt;/span&gt;. זה גרף עם מספר לא בן מניה של צמתים ומה שאנחנו מחפשים הוא &lt;strong&gt;קבוצה בלתי תלויה&lt;/strong&gt; לא בת מניה (קבוצה בלתי תלויה היא קבוצת צמתים שאין קשת בין אף זוג צמתים בה).&lt;/p&gt;

&lt;p&gt;בהינתן צומת &lt;span&gt;\( A \)&lt;/span&gt;, כמה שכנים יכולים להיות לו? אם &lt;span&gt;\( A\cap B\ne R \)&lt;/span&gt; אז בהכרח קיים &lt;span&gt;\( x \)&lt;/span&gt; כך ש-&lt;span&gt;\( R\cup\left\{ x\right\} \subseteq A\cap B \)&lt;/span&gt;. אמרנו כבר ש-&lt;span&gt;\( R\cup\left\{ x\right\}  \)&lt;/span&gt; יכולה להיות מוכלת רק במספר בן מניה של &lt;span&gt;\( B \)&lt;/span&gt;-ים, אז ל-&lt;span&gt;\( A \)&lt;/span&gt; יש רק מספר בן מניה של שכנים ש-&lt;span&gt;\( x \)&lt;/span&gt; “מוכיח” את השכנות שלהם. כמה &lt;span&gt;\( x \)&lt;/span&gt;-ים יש בסך הכל? ובכן, כל &lt;span&gt;\( x \)&lt;/span&gt; כזה חייב להופיע גם ב-&lt;span&gt;\( A \)&lt;/span&gt;, והרי &lt;span&gt;\( A \)&lt;/span&gt; סופית ולכן קיים רק מספר סופי של &lt;span&gt;\( x \)&lt;/span&gt;-ים כאלו. מכאן שמספר השכנים של &lt;span&gt;\( A \)&lt;/span&gt; הוא לכל היותר בן מניה.&lt;/p&gt;

&lt;p&gt;והנה הגענו לטענה בתורת הגרפים האינסופיים: אם יש בגרף מספר לא בן מניה של צמתים, אבל לכל צומת יש רק מספר בן מניה של שכנים, אז קיימת קבוצה בלתי תלויה מגודל לא בן מניה. אפשר לבנות ממש קבוצה כזו באינדוקציה על-סופית: לכל סודר &lt;span&gt;\( \alpha\in\aleph_{1} \)&lt;/span&gt; נגדיר צומת &lt;span&gt;\( v_{\alpha} \)&lt;/span&gt; על ידי בחינת קבוצת הצמתים &lt;span&gt;\( \left\{ v_{\beta}\right\} _{\beta&amp;lt;\alpha} \)&lt;/span&gt;: זו קבוצה בת מניה (כל &lt;span&gt;\( \alpha\in\aleph_{1} \)&lt;/span&gt; הוא בן מניה, זו המהות של &lt;span&gt;\( \aleph_{1} \)&lt;/span&gt;) ולכל איבר בה יש רק מספר בן מניה של שכנים, אז אפשר מתוך המספר הלא בן מניה של צמתים בגרף למצוא אחד שאינו שכן של אף צומת שנבחר עד כה. כך קיבלנו קבוצה לא בת מניה &lt;span&gt;\( Y \)&lt;/span&gt; של קבוצות, כך שהחיתוך של כל זוג איברים מהקבוצה הוא בדיוק &lt;span&gt;\( R \)&lt;/span&gt;. סיימנו! יש לנו מערכת-&lt;span&gt;\( \Delta \)&lt;/span&gt;! רק נותר להשתמש בתוצאה הזו כדי להוכיח סוף סוף ש-&lt;span&gt;\( P \)&lt;/span&gt; שלנו היא בעלת תכונת ccc.&lt;/p&gt;

&lt;h2&gt;פרק רביעי, שבו P מקיימת את ccc&lt;/h2&gt;

&lt;p&gt;אנחנו סוף סוף חוזרים לדבר קונקרטית על &lt;span&gt;\( P \)&lt;/span&gt; שלנו. כזכור (ועד שהגענו לפה גם אני כבר שכחתי), ה-&lt;span&gt;\( P \)&lt;/span&gt; שלנו היא אוסף הפונקציות &lt;span&gt;\( f:A\to\left\{ 0,1\right\}  \)&lt;/span&gt; כך ש-&lt;span&gt;\( A \)&lt;/span&gt; היא קבוצה סופית ו-&lt;span&gt;\( A\subseteq\mathbb{N}\times\aleph_{2}^{\mathcal{M}} \)&lt;/span&gt;. כדי להראות ש-&lt;span&gt;\( P \)&lt;/span&gt; מקיימת ccc אנחנו צריכים לקחת תת-קבוצה &lt;span&gt;\( S\subseteq P \)&lt;/span&gt; שהיא לא בת מניה, ולהראות שבהכרח קיימים בה שני איברים מתואמים. עכשיו, כל איבר של &lt;span&gt;\( S \)&lt;/span&gt; הוא פונקציה שמוגדרת על תחום &lt;span&gt;\( A \)&lt;/span&gt; מסוים, &lt;span&gt;\( \text{dom}f=A \)&lt;/span&gt;, אז בואו נגדיר את ה-&lt;span&gt;\( X \)&lt;/span&gt; שעליה נפעיל את מה שמצאנו בחלק הקודם בתור &lt;span&gt;\( X=\left\{ \text{dom}f\ |\ f\in S\right\}  \)&lt;/span&gt;. בשביל שנוכל להפעיל את החלק הקודם על &lt;span&gt;\( X \)&lt;/span&gt; צריך שני דברים:&lt;/p&gt;

&lt;ol&gt; &lt;li&gt;&lt;span&gt;\( X \)&lt;/span&gt; צריכה להיות לא בת מניה.&lt;/li&gt;


&lt;li&gt;כל &lt;span&gt;\( A\in X \)&lt;/span&gt; צריכה להיות סופית.&lt;/li&gt;

&lt;/ol&gt;

&lt;p&gt;את 2 יש לנו: זה בגלל ש-&lt;span&gt;\( P \)&lt;/span&gt; הוגדר כך במפורש. בשביל 1 צריך רגע של מחשבה. &lt;span&gt;\( S \)&lt;/span&gt; עצמה היא לא בת מניה, אבל במעבר מ-&lt;span&gt;\( f \)&lt;/span&gt; אל &lt;span&gt;\( \text{dom}f \)&lt;/span&gt; בוודאי שאנחנו עלולים לאבד איברים כי שתי פונקציות שונות לגמרי יכולות להיות בעלות אותו תחום. אבל כמה פונקציות כאלו כבר יש? בהינתן &lt;span&gt;\( A \)&lt;/span&gt; קונקרטית, מספר הפונקציות &lt;strong&gt;הכולל&lt;/strong&gt; מ-&lt;span&gt;\( A \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt; הוא &lt;span&gt;\( 2^{\left|A\right|} \)&lt;/span&gt; - מספר סופי. אם &lt;span&gt;\( X \)&lt;/span&gt; הייתה בת מניה, אז מספר הפונקציות הכולל ב-&lt;span&gt;\( S \)&lt;/span&gt; היה מספר סופי כפול &lt;span&gt;\( \aleph_{0} \)&lt;/span&gt;, כלומר &lt;span&gt;\( \aleph_{0} \)&lt;/span&gt;, בסתירה לכך ש-&lt;span&gt;\( S \)&lt;/span&gt; לא בת מניה. המסקנה היא ש-&lt;span&gt;\( X \)&lt;/span&gt; לא בת מניה ולכן אפשר למצוא לה מערכת-&lt;span&gt;\( \Delta \)&lt;/span&gt; &lt;span&gt;\( Y\subseteq X \)&lt;/span&gt;.&lt;/p&gt;

&lt;p&gt;במערכת-&lt;span&gt;\( \Delta \)&lt;/span&gt; שכזו קיימת קבוצה &lt;span&gt;\( R \)&lt;/span&gt; כך שלכל &lt;span&gt;\( A,B\in Y \)&lt;/span&gt; מתקיים &lt;span&gt;\( A\cap B=R \)&lt;/span&gt;. כל ה-&lt;span&gt;\( A \)&lt;/span&gt;-ים הללו הם תתי-קבוצות סופיות של &lt;span&gt;\( \mathbb{N}\times\aleph_{2}^{\mathcal{M}} \)&lt;/span&gt; ולכן גם &lt;span&gt;\( R\subseteq\mathbb{N}\times\aleph_{2}^{\mathcal{M}} \)&lt;/span&gt; והיא סופית.&lt;/p&gt;

&lt;p&gt;עכשיו בואו נחזור מ-&lt;span&gt;\( Y \)&lt;/span&gt; (אוסף של תת-קבוצות של &lt;strong&gt;תחום&lt;/strong&gt; הפונקציות ב-&lt;span&gt;\( S \)&lt;/span&gt;) אל &lt;span&gt;\( S \)&lt;/span&gt; עצמה. נגדיר תת-קבוצה &lt;span&gt;\( T\subseteq S \)&lt;/span&gt; על ידי בחירת נציגים לאברי &lt;span&gt;\( Y \)&lt;/span&gt;: לכל &lt;span&gt;\( A\in Y \)&lt;/span&gt; קיימת לפחות פונקציה אחת &lt;span&gt;\( f\in S \)&lt;/span&gt; כך ש-&lt;span&gt;\( \text{dom}f=A \)&lt;/span&gt;, אז נוסיף &lt;span&gt;\( f \)&lt;/span&gt; אחת כזו ל-&lt;span&gt;\( T \)&lt;/span&gt; (כמו שאנחנו רואים, אקסיומת הבחירה עובדת כאן שעות נוספות, נראה לי שהשתמשתי בה גם קודם). מה קיבלנו? לכל &lt;span&gt;\( f,g\in T \)&lt;/span&gt;, מתקיים ש-&lt;span&gt;\( \text{dom}f\cap\text{dom}g=R \)&lt;/span&gt;. וכעת הפאנץ’: יש רק מספר &lt;strong&gt;סופי&lt;/strong&gt; של פונקציות מ-&lt;span&gt;\( R \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt;, כי &lt;span&gt;\( R \)&lt;/span&gt; סופית, אבל יש מספר &lt;strong&gt;לא בן מניה&lt;/strong&gt; של פונקציות ב-&lt;span&gt;\( T \)&lt;/span&gt;. כשלוקחים פונקציה ב-&lt;span&gt;\( T \)&lt;/span&gt; ומצמצמים את התחום שלה ל-&lt;span&gt;\( R \)&lt;/span&gt; מקבלים רק אחת מבין אותו מספר סופי של פונקציות, ולכן מעקרון שובך היונים (עם מספר סופי של שובכים ומספר אינסופי של יונים) יש שתי פונקציות &lt;span&gt;\( f,g \)&lt;/span&gt; שהתחום שמשותף לשתיהן הוא &lt;span&gt;\( R \)&lt;/span&gt; &lt;strong&gt;וגם &lt;/strong&gt;שהצמצמום שלהן ל-&lt;span&gt;\( R \)&lt;/span&gt; הוא זהה. שתי הפונקציות הללו מתואמות וקיימת להן הרחבה משותפת, שזה מה שחיפשנו. זה מסיים את ההוכחה ש-&lt;span&gt;\( P \)&lt;/span&gt; מקיימת את ccc ומכניס אותנו לישורת האחרונה ממש של סדרת הפוסטים הזו.&lt;/p&gt;

&lt;h2&gt;פרק חמישי ואחרון, שבו אנו מוכיחים שהשערת הרצף אינה תלויה ב-ZFC&lt;/h2&gt;

&lt;p&gt;אחרי כל מלאכת ההכנה הזו שנמשכה כמעט 3,000 מילים (ויש שיגידו - סדרה של עשרה פוסטים) הגענו סוף סוף אל המטרה שלנו, ההוכחה שלמענה הומצאה תורת הכפיה: הוכחה ש-&lt;span&gt;\( \neg\text{CH} \)&lt;/span&gt; מתיישבת עם ZFC. כמעט עשינו את הכל, אבל עוד נשארו כמה פרטים להבהיר, וכמובן - להציג שוב את התמונה הגדולה.&lt;/p&gt;

&lt;p&gt;ובכן, הגדרנו תנאי כפיה &lt;span&gt;\( P \)&lt;/span&gt; שהם פונקציות &lt;span&gt;\( f:A\to\left\{ 0,1\right\}  \)&lt;/span&gt; כך ש-&lt;span&gt;\( A \)&lt;/span&gt; תת-קבוצה סופית של &lt;span&gt;\( \mathbb{N}\times\aleph_{2}^{\mathcal{M}} \)&lt;/span&gt;. הראינו שתנאי הכפיה הללו מקיימים תכונה שנקראת ccc, וקיום התכונה הזו אומר שהרחבת &lt;span&gt;\( \mathcal{M} \)&lt;/span&gt; באמצעות אידאל גנרי של &lt;span&gt;\( P \)&lt;/span&gt; &lt;strong&gt;משמרת עוצמות&lt;/strong&gt;, כלומר מתקיים &lt;span&gt;\( \aleph_{2}^{\mathcal{M}}=\aleph_{2}^{\mathcal{M}\left[G\right]} \)&lt;/span&gt;. מכיוון ש-&lt;span&gt;\( G\in\mathcal{M}\left[G\right] \)&lt;/span&gt; הרי ש-&lt;span&gt;\( f=\bigcup G\in\mathcal{M}\left[G\right] \)&lt;/span&gt;. כל מה שנותר לעשות הוא להבין מה בדיוק הפונקציה הזו. כרגע אנחנו יודעים שזו פונקציה מתת-קבוצה של &lt;span&gt;\( \mathbb{N}\times\aleph_{2}^{\mathcal{M}} \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt;. אני טוען שני דברים:&lt;/p&gt;

&lt;ol&gt; &lt;li&gt;&lt;span&gt;\( \text{dom}f=\mathbb{N}\times\aleph_{2}^{\mathcal{M}} \)&lt;/span&gt;, כלומר הפונקציה תופסת את &lt;strong&gt;כל&lt;/strong&gt; &lt;span&gt;\( \mathbb{N}\times\aleph_{2}^{\mathcal{M}} \)&lt;/span&gt; (זה דומה למה שקרה בפוסט הקודם).&lt;/li&gt;


&lt;li&gt;לכל &lt;span&gt;\( \alpha\in\aleph_{2}^{\mathcal{M}} \)&lt;/span&gt;, הפונקציה &lt;span&gt;\( f_{\alpha} \)&lt;/span&gt; שמוגדרת על ידי &lt;span&gt;\( f_{\alpha}\left(n\right)=f\left(n,\alpha\right) \)&lt;/span&gt; היא ייחודית: אם &lt;span&gt;\( \alpha\ne\beta \)&lt;/span&gt; אז &lt;span&gt;\( f_{\alpha}\ne f_{\beta} \)&lt;/span&gt; ולכן דה פקטו שתיהן מגדירות תתי-קבוצות שונות של &lt;span&gt;\( \mathbb{N} \)&lt;/span&gt;.&lt;/li&gt;

&lt;/ol&gt;

&lt;p&gt;צריך את 1 כדי שאפשר יהיה להגדיר את הפונקציה &lt;span&gt;\( f_{\alpha} \)&lt;/span&gt; ב-2, ו-2 הוא מה שנותן לנו את שלילת השערת הרצף כי הוא מראה שיש ב-&lt;span&gt;\( \mathcal{M}\left[G\right] \)&lt;/span&gt; לפחות &lt;span&gt;\( \aleph_{2}^{\mathcal{M}}=\aleph_{2}^{\mathcal{M}\left[G\right]} \)&lt;/span&gt; תתי-קבוצות שונות של &lt;span&gt;\( \mathbb{N} \)&lt;/span&gt;.&lt;/p&gt;

&lt;p&gt;את תכונות 1 ו-2 מוכיחים בעזרת אחת מהתכונות שמגדירות אידאל גנרי: אם &lt;span&gt;\( G \)&lt;/span&gt; אידאל גנרי ו-&lt;span&gt;\( D\subseteq P \)&lt;/span&gt; היא קבוצה צפופה שמקיימת &lt;span&gt;\( D\in\mathcal{M} \)&lt;/span&gt;, אז &lt;span&gt;\( G\cap D\ne\emptyset \)&lt;/span&gt;. “צפיפות” של &lt;span&gt;\( D \)&lt;/span&gt; פירושה שלכל &lt;span&gt;\( p\in P \)&lt;/span&gt; קיימת הרחבה &lt;span&gt;\( q\supseteq p \)&lt;/span&gt; כך ש-&lt;span&gt;\( q\in D \)&lt;/span&gt;.&lt;/p&gt;

&lt;p&gt;בשביל 1, בואו ניקח &lt;span&gt;\( \left(n,\alpha\right)\in\mathbb{N}\times\aleph_{2}^{\mathcal{M}} \)&lt;/span&gt; כלשהו, ונגדיר קבוצה &lt;span&gt;\( D \)&lt;/span&gt; של כל הפונקציות ב-&lt;span&gt;\( P \)&lt;/span&gt; שמוגדרות על &lt;span&gt;\( \left(n,\alpha\right) \)&lt;/span&gt;. זו קבוצה צפופה כי כל איבר ב-&lt;span&gt;\( P \)&lt;/span&gt; הוא או מוגדר על &lt;span&gt;\( \left(n,\alpha\right) \)&lt;/span&gt; (ואז הוא עצמו ההרחבה ששייכת ל-&lt;span&gt;\( D \)&lt;/span&gt;) או שאפשר להרחיב אותו על ידי הגדרתו על &lt;span&gt;\( \left(n,\alpha\right) \)&lt;/span&gt; (להיות שווה 0, נאמר). המסקנה שהיא שב-&lt;span&gt;\( G \)&lt;/span&gt; קיימת פונקציה אחת לפחות שמוגדרת על &lt;span&gt;\( \left(n,\alpha\right) \)&lt;/span&gt; ומכיוון ש-&lt;span&gt;\( f \)&lt;/span&gt; התקבלה מאיחוד כל הפונקציות ב-&lt;span&gt;\( G \)&lt;/span&gt;, גם היא עצמה מוגדרת על &lt;span&gt;\( \left(n,\alpha\right) \)&lt;/span&gt;.&lt;/p&gt;

&lt;p&gt;נשאר לנו רק 2. בואו ניקח &lt;span&gt;\( \alpha,\beta\in\aleph_{2}^{\mathcal{M}} \)&lt;/span&gt; ונוכיח ש-&lt;span&gt;\( f_{\alpha}\ne f_{\beta} \)&lt;/span&gt;. לצורך כך, נגדיר קבוצה &lt;span&gt;\( D_{\alpha,\beta} \)&lt;/span&gt; שכוללת את כל הפונקציות &lt;span&gt;\( g\in P \)&lt;/span&gt; כך &lt;strong&gt;שקיים&lt;/strong&gt; &lt;span&gt;\( n\in\mathbb{N} \)&lt;/span&gt; עבורו &lt;span&gt;\( g \)&lt;/span&gt; מוגדרת על &lt;span&gt;\( \left(n,\alpha\right),\left(n,\beta\right) \)&lt;/span&gt; וגם &lt;span&gt;\( g\left(n,\alpha\right)\ne g\left(n,\beta\right) \)&lt;/span&gt;. למה &lt;span&gt;\( D_{\alpha,\beta} \)&lt;/span&gt; צפופה? כי בואו ניקח פונקציה &lt;span&gt;\( g\in P \)&lt;/span&gt; כלשהי. התחום שלה הוא &lt;strong&gt;סופי&lt;/strong&gt; ולכן בהכרח קיים &lt;span&gt;\( n \)&lt;/span&gt; טבעי שעבורו &lt;span&gt;\( g\left(n,\alpha\right) \)&lt;/span&gt; וגם &lt;span&gt;\( g\left(n,\beta\right) \)&lt;/span&gt; &lt;strong&gt;לא מוגדרות&lt;/strong&gt;, ואנו יכולים להרחיב את &lt;span&gt;\( g \)&lt;/span&gt; לקבלת איבר ב-&lt;span&gt;\( D_{\alpha,\beta} \)&lt;/span&gt; על ידי הגדרת &lt;span&gt;\( g\left(n,\alpha\right)=0 \)&lt;/span&gt; ו-&lt;span&gt;\( g\left(n,\beta\right)=1 \)&lt;/span&gt;. זה מראה את הצפיפות של &lt;span&gt;\( D_{\alpha,\beta} \)&lt;/span&gt;, ולכן מראה שב-&lt;span&gt;\( G \)&lt;/span&gt; קיימת פונקציה שעבורה יש &lt;span&gt;\( n \)&lt;/span&gt; שמפריד בין הקבוצות שמוגדרות על ידי &lt;span&gt;\( \alpha,\beta \)&lt;/span&gt;, ולכן גם &lt;span&gt;\( f \)&lt;/span&gt; עצמה היא כזו: &lt;span&gt;\( f_{\alpha}\ne f_{\beta} \)&lt;/span&gt;, כנדרש.&lt;/p&gt;

&lt;p&gt;זה מסיים את הוכחת טענות 1 ו-2 על הפונקציה &lt;span&gt;\( f \)&lt;/span&gt; שבנינו; ולכן גם מסיים את ההוכחה שמספר תתי-הקבוצות של טבעיים ב-&lt;span&gt;\( \mathcal{M}\left[G\right] \)&lt;/span&gt; הוא לפחות &lt;span&gt;\( \aleph_{2}^{\mathcal{M}\left[G\right]} \)&lt;/span&gt;; ולכן גם מסיים את ההוכחה ש-&lt;span&gt;\( \neg\text{CH} \)&lt;/span&gt; מתיישבת עם ZFC, ולכן גם מסיים את ההוכחה שהשערת הרצף היא בלתי תלויה ב-ZFC. סיימנו.&lt;/p&gt;

&lt;h2&gt;אפילוג ובו סיכום מעמיק של כל מה שראינו ולמדנו בכל סדרת הפוסטים הזו&lt;/h2&gt;

&lt;p&gt;וואו, זה היה כיף!&lt;/p&gt;</content><author><name></name></author><category term="השערת הרצף" /><summary type="html">פרק המבוא שבו אנחנו חוזרים על מה שקרה קודם בפעם האחרונה</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ט’: מוכיחים את ZFC</title><link href="http://gadial.net/2023/07/30/continuum_hypothesis_forcing_proving_zfc_axioms/" rel="alternate" type="text/html" title="בעקבות השערת הרצף, חלק ט&apos;: מוכיחים את ZFC" /><published>2023-07-30T00:00:00+00:00</published><updated>2023-07-30T00:00:00+00:00</updated><id>http://gadial.net/2023/07/30/continuum_hypothesis_forcing_proving_zfc_axioms</id><content type="html" xml:base="http://gadial.net/2023/07/30/continuum_hypothesis_forcing_proving_zfc_axioms/">&lt;h2&gt;מבוא&lt;/h2&gt;

&lt;p&gt;כרגיל בסדרת הפוסטים הזו כדאי להתחיל עם תזכורת למטרות העל שלנו ולכלים שיש לנו בשביל להוכיח אותן. ובכן, כדי להראות שהשערת הרצף בלתי תלויה באקסיומות ZFC יצרנו קודם כל “יקום מתמטי זעיר” &lt;span&gt;\( \mathcal{M} \)&lt;/span&gt; שהיה קבוצה בת מניה וטרנזיטיבית שמקיימת את כל אקסיומות ZFC (בהנחה - שלא הוכחנו ולא נוכל להוכיח - שבכלל יש יקום מתמטי &lt;strong&gt;כלשהו &lt;/strong&gt;שמקיים את ZFC). אחר כך דיברנו על האופן שבו ניתן &lt;strong&gt;להרחיב&lt;/strong&gt; את &lt;span&gt;\( \mathcal{M} \)&lt;/span&gt; ליקום מתמטי זעיר אבל קצת פחות &lt;span&gt;\( \mathcal{M}\left[G\right] \)&lt;/span&gt;, כאשר &lt;span&gt;\( G \)&lt;/span&gt; הוא משהו שנקרא &lt;strong&gt;אידאל גנרי&lt;/strong&gt; שנבנה מתוך קבוצה של &lt;strong&gt;תנאי כפיה&lt;/strong&gt;. הרעיון הוא שתנאי כפיה מסויימים מכתיבים שהאידאל הגנרי יבטיח שב-&lt;span&gt;\( \mathcal{M}\left[G\right] \)&lt;/span&gt; קורה משהו מעניין - למשל שהשערת הרצף תתקיים/לא תתקיים ב-&lt;span&gt;\( \mathcal{M}\left[G\right] \)&lt;/span&gt;. האתגר המרכזי שלנו בבנייה הזו היה להוכיח ש-&lt;span&gt;\( \mathcal{M}\left[G\right] \)&lt;/span&gt; מקיימת את אקסיומות ZFC. הוכחנו שחמש מהן מתקיימות כבר בפוסט שבו ראינו לראשונה את &lt;span&gt;\( \mathcal{M}\left[G\right] \)&lt;/span&gt;, כי היה קל למדי להוכיח אותן. נשארו לנו ארבע: אקסיומות ההפרדה, קבוצת החזקה, ההחלפה והבחירה. את כולן נוכיח בפוסט הזה (אבל שוב, מה המשמעות של “להוכיח” כאן? אנחנו מוכיחים הוכחה &lt;strong&gt;יחסית&lt;/strong&gt;: מתוך ההנחה ש-&lt;span&gt;\( \mathcal{M} \)&lt;/span&gt; מקיימת את האקסיומות, אנחנו מוכיחים שגם &lt;span&gt;\( \mathcal{M}\left[G\right] \)&lt;/span&gt; תקיים אותן).&lt;/p&gt;

&lt;p&gt;אם רוצים את האקשן, אפשר לקפוץ לחלק הבא, אבל לפני כן בואו נזכיר את הנקודות העיקריות שנזדקק להן בפוסט הזה.&lt;/p&gt;

&lt;p&gt;ראשית, תנאי כפייה: בהינתן היקום הזעיר שלנו &lt;span&gt;\( \mathcal{M} \)&lt;/span&gt; לקחנו קבוצה &lt;span&gt;\( P\in\mathcal{M} \)&lt;/span&gt; כלשהי בו וקראנו לאיברים שלה &lt;strong&gt;תנאי כפיה&lt;/strong&gt;. בשימוש בפועל תהיה חשיבות גדולה לצורה שבה &lt;span&gt;\( P \)&lt;/span&gt; נבנית אבל כרגע אנחנו מוכיחים משפטים כלליים אז &lt;span&gt;\( P \)&lt;/span&gt; יכולה להיות כל קבוצה ב-&lt;span&gt;\( \mathcal{M} \)&lt;/span&gt;. עכשיו, בתוך &lt;span&gt;\( P \)&lt;/span&gt; קיימות תת-קבוצות “נחמדות” &lt;span&gt;\( G\subseteq P \)&lt;/span&gt; שנקראות &lt;strong&gt;אידאל גנרי&lt;/strong&gt;; לא ניכנס כרגע לתכונות שלהן. הנקודה היא ש-&lt;span&gt;\( G \)&lt;/span&gt; היא קבוצה שהיינו מאוד רוצים להוסיף ל-&lt;span&gt;\( \mathcal{M} \)&lt;/span&gt; כדי לקבל יקום זעיר שתואם את הדרישות שלנו. היקום הזה נקרא &lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;שנית, מה הבניה של &lt;span&gt;\( \mathcal{M}\left[G\right] \)&lt;/span&gt;: לצורך הבניה הגדרנו אובייקטים שנקראים &lt;strong&gt;שמות&lt;/strong&gt;-&lt;span&gt;\( P \)&lt;/span&gt;. כל שם שכזה הוא איבר &lt;span&gt;\( \tau\in\mathcal{M} \)&lt;/span&gt; (זה חשוב, שהוא שייך ליקום הזעיר &lt;span&gt;\( \mathcal{M} \)&lt;/span&gt;) כך שהאיברים של &lt;span&gt;\( \tau \)&lt;/span&gt; הם זוגות &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( \sigma \)&lt;/span&gt; גם הוא שם-&lt;span&gt;\( P \)&lt;/span&gt; (מדרגה נמוכה יותר מ-&lt;span&gt;\( \tau \)&lt;/span&gt;; לא ניכנס לזה) ו-&lt;span&gt;\( p\in P \)&lt;/span&gt; הוא תנאי כפיה ש”מתייג” את &lt;span&gt;\( \sigma \)&lt;/span&gt;. דרישה מועילה אחת על שמות היא שאם &lt;span&gt;\( \left(\sigma,p\right)\in\tau \)&lt;/span&gt; וגם &lt;span&gt;\( p\subseteq q \)&lt;/span&gt; אז גם &lt;span&gt;\( \left(\sigma,q\right)\in\tau \)&lt;/span&gt;; השתמשנו בזה בעבר ונשתמש בזה גם הפעם.&lt;/p&gt;

&lt;p&gt;בהינתן שם &lt;span&gt;\( \tau \)&lt;/span&gt; ואידאל גנרי &lt;span&gt;\( G \)&lt;/span&gt; אנחנו נותנים לו ערך בצורה הבאה: &lt;span&gt;\( \tau^{G}=\left\{ \sigma^{G}\ |\ \exists p\in G:\left(\sigma,p\right)\in\tau\right\}  \)&lt;/span&gt;. כלומר, &lt;span&gt;\( G \)&lt;/span&gt; משמש בתור מין “מסנן” שמוחק מ-&lt;span&gt;\( \tau \)&lt;/span&gt; את החלקים שלא מתויגים עם תנאי כפיה ששייכים ל-&lt;span&gt;\( G \)&lt;/span&gt;. וזהו, זו הבניה: אנחנו מגדירים את &lt;span&gt;\( \mathcal{M}\left[G\right] \)&lt;/span&gt; להיות כל האיברים מהצורה &lt;span&gt;\( \tau^{G} \)&lt;/span&gt;.&lt;/p&gt;

&lt;p&gt;הכלי המרכזי שאנחנו זקוקים לו כשבאים להוכיח דברים על &lt;span&gt;\( \mathcal{M}\left[G\right] \)&lt;/span&gt; הוא מה שנקרא &lt;strong&gt;המשפט היסודי של תורת הכפיה&lt;/strong&gt; שהוכחנו בפוסטים האחרונים. בשביל לנסח אותו צריך להכניס מושג חדש לתמונה - יחס הכפיה. אם כן, ניקח נוסחה כלשהי &lt;span&gt;\( \phi\left(x_{1},\ldots,x_{n}\right) \)&lt;/span&gt; שהמשתנים החופשיים שלה הם &lt;span&gt;\( x_{1},\ldots,x_{n} \)&lt;/span&gt;, וניקח שמות-&lt;span&gt;\( P \)&lt;/span&gt; ספציפיים &lt;span&gt;\( \tau_{1},\ldots,\tau_{n} \)&lt;/span&gt; ונציב אותם בתוך המשתנים החופשיים הללו כדי לקבל “תבנית נוסחה” &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt;. בצורה הזו לנוסחה עדיין אין ערך אמת מוגדר, אבל ברגע שאנחנו מכניסים לתמונה אידאל גנרי &lt;span&gt;\( G \)&lt;/span&gt;, אפשר לבדוק איזה ערך הוא נותן לכל השמות שהצבנו בנוסחה, כלומר להסתכל על &lt;span&gt;\( \phi\left(\tau_{1}^{G},\ldots,\tau_{n}^{G}\right) \)&lt;/span&gt;. הנוסחה &lt;strong&gt;הזו&lt;/strong&gt; כבר מקבלת ערך “אמת” או “שקר” מעל &lt;span&gt;\( \mathcal{M}\left[G\right] \)&lt;/span&gt;, ואם היא מקבלת ערך אמת אנחנו מסמנים את זה ב-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;.&lt;/p&gt;

&lt;p&gt;עכשיו, בהינתן תנאי כפיה &lt;span&gt;\( p\in P \)&lt;/span&gt; כלשהו, אנחנו אומרים שהוא &lt;strong&gt;כופה&lt;/strong&gt; את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; ומסמנים זאת &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt; אם &lt;strong&gt;לכל&lt;/strong&gt; אידאל גנרי &lt;span&gt;\( G \)&lt;/span&gt; כך ש-&lt;span&gt;\( p\in G \)&lt;/span&gt;, מתקיים &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;. דהיינו, תנאי הכפיה היחיד, הבודד, הקטן, הפשוט &lt;span&gt;\( p \)&lt;/span&gt; מספיק לבדו להבטיח ש-&lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; יהיה בעל ערך אמת בכל אידאל גנרי שמכיל את &lt;span&gt;\( p \)&lt;/span&gt;.&lt;/p&gt;

&lt;p&gt;המשפט היסודי אומר שני דברים, שההוכחה שלהם הייתה שלובה זה בזה:&lt;/p&gt;

&lt;ul&gt; &lt;li&gt;אם &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; עבור &lt;span&gt;\( G \)&lt;/span&gt; כלשהו, אז קיים &lt;span&gt;\( p\in G \)&lt;/span&gt; כך ש-&lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;.&lt;/li&gt;


&lt;li&gt;אפשר להגדיר את היחס &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt; במסגרת &lt;span&gt;\( \mathcal{M} \)&lt;/span&gt; (כלומר, לבנות פורמלית את קבוצת ה-&lt;span&gt;\( n+1 \)&lt;/span&gt;-יות &lt;span&gt;\( \left(p,\tau_{1},\ldots,\tau_{n}\right) \)&lt;/span&gt; כך ש-&lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;).&lt;/li&gt;

&lt;/ul&gt;

&lt;p&gt;זה כל מה שנזדקק לו; בואו ניגש לעבודה. כרגיל, אני הולך להיצמד לספר של Weaver ולהוכחות שלו, עד לרמת הסימונים.&lt;/p&gt;

&lt;h2&gt;אקסיומת ההפרדה&lt;/h2&gt;

&lt;p&gt;כזכור, באופן לא פורמלי אקסיומת ההפרדה אומרת שאם יש לנו קבוצה &lt;span&gt;\( A \)&lt;/span&gt; ואנחנו מסוגלים לנסח בצורה פורמלית קריטריון כלשהו שאברי &lt;span&gt;\( A \)&lt;/span&gt; יכולים לקיים/לא לקיים, אז התת-קבוצה של &lt;span&gt;\( A \)&lt;/span&gt; של כל האיברים שמקיימים את הקריטריון הזה קיימת.&lt;/p&gt;

&lt;p&gt;הנה הניסוח הפורמלי שאותו נוכיח עבור &lt;span&gt;\( \mathcal{M}\left[G\right] \)&lt;/span&gt;: תהא &lt;span&gt;\( \phi \)&lt;/span&gt; נוסחה כלשהי עם משתנים חופשיים &lt;span&gt;\( u,x_{1},\ldots,x_{n} \)&lt;/span&gt;. אז לכל קבוצה &lt;span&gt;\( \tau^{G}\in\mathcal{M}\left[G\right] \)&lt;/span&gt; וכל אוסף של &lt;strong&gt;פרמטרים&lt;/strong&gt; &lt;span&gt;\( \tau_{1}^{G},\ldots,\tau_{n}^{G}\in\mathcal{M}\left[G\right] \)&lt;/span&gt;, הקבוצה הבאה שייכת ל-&lt;span&gt;\( \mathcal{M}\left[G\right] \)&lt;/span&gt;:&lt;/p&gt;

&lt;p&gt;&lt;span&gt;\( y=\left\{ x\in\tau^{G}\ |\ \mathcal{M}\left[G\right]\models\phi\left(x,\tau_{1}^{G},\ldots,\tau_{n}^{G}\right)\right\}  \)&lt;/span&gt;&lt;/p&gt;

&lt;p&gt;האתגר שלנו הוא ממש לבנות את הקבוצה הזו יש מאין, אבל כמובן שתוך ניצול כלשהו של קיום אקסיומת ההפרדה ב-&lt;span&gt;\( \mathcal{M} \)&lt;/span&gt; עצמו. בשביל זה צריך לזכור נקודה עדינה כלשהי: שמות-&lt;span&gt;\( P \)&lt;/span&gt; הם כולם איברים של &lt;span&gt;\( \mathcal{M} \)&lt;/span&gt;. לכל &lt;span&gt;\( \tau \)&lt;/span&gt;, מתקיים &lt;span&gt;\( \tau\in\mathcal{M} \)&lt;/span&gt;. הנקודה שבה אנחנו פורצים “מעבר לגבולות &lt;span&gt;\( \mathcal{M} \)&lt;/span&gt;” היא בשלב השמת הערך; בהחלט ייתכן שיתקיים &lt;span&gt;\( \tau^{G}\notin\mathcal{M} \)&lt;/span&gt; כי תהליך הפילטור המורכב ש-&lt;span&gt;\( \tau \)&lt;/span&gt; עבר יצר תת-קבוצות שלא היו קיימות שם קודם. אבל השמות עצמם הם כולם איברים של &lt;span&gt;\( \mathcal{M} \)&lt;/span&gt; - ואם הם איברים של &lt;span&gt;\( \mathcal{M} \)&lt;/span&gt;, אפשר להפעיל את אקסיומת ההפרדה &lt;strong&gt;עליהם&lt;/strong&gt;.&lt;/p&gt;

&lt;p&gt;אם כן, כדי לבנות את תת-הקבוצה של &lt;span&gt;\( \tau^{G} \)&lt;/span&gt; בואו ניקח את השם &lt;span&gt;\( \tau \)&lt;/span&gt; ונבנה תת-קבוצה שלו, שמוגדרת כך:&lt;/p&gt;

&lt;p&gt;&lt;span&gt;\( \pi=\left\{ \left(\sigma,p\right)\in\tau\ |\ p\Vdash\phi\left(\sigma,\tau_{1},\ldots,\tau_{n}\right)\right\}  \)&lt;/span&gt;&lt;/p&gt;

&lt;p&gt;כדי שאפשר יהיה להשתמש באקסיומת ההפרדה, יחס הכפיה &lt;span&gt;\( \Vdash \)&lt;/span&gt; צריך להיות ניתן להגדרה במסגרת &lt;span&gt;\( \mathcal{M} \)&lt;/span&gt;; זה למרבה המזל בדיוק מה שהוכחנו כחלק מהמשפט היסודי. אז הבניה הזו תקפה. בנוסף לכך, צריך לשים לב לכך ש-&lt;span&gt;\( \pi \)&lt;/span&gt; עצמה היא שם-&lt;span&gt;\( P \)&lt;/span&gt;. האיברים שלה הם בוודאי מהצורה הנכונה, אבל זה לא מספיק - צריך להראות שאם &lt;span&gt;\( \left(\sigma,p\right)\in\pi \)&lt;/span&gt; אז גם &lt;span&gt;\( \left(\sigma,q\right)\in\pi \)&lt;/span&gt; לכל &lt;span&gt;\( p\subseteq q \)&lt;/span&gt;. זה עוד משהו שראינו בפוסט הקודם - שאם &lt;span&gt;\( p \)&lt;/span&gt; כופה משהו, גם כל הרחבה &lt;span&gt;\( q \)&lt;/span&gt; של &lt;span&gt;\( p \)&lt;/span&gt; תכפה אותו, אז לא אחזור על זה כאן.&lt;/p&gt;

&lt;p&gt;נשאר רק להראות שאכן, &lt;span&gt;\( \pi^{G}=y \)&lt;/span&gt;. ואת זה נעשה, כמו שתמיד כיף לעשות בתורת הקבוצות החל מהסמסטר הראשון של התואר הראשון, על ידי &lt;strong&gt;הכלה דו כיוונית&lt;/strong&gt;.&lt;/p&gt;

&lt;p&gt;בכיוון אחד, ניקח איבר כלשהו של &lt;span&gt;\( \pi^{G} \)&lt;/span&gt;. איבר כזה הוא מהצורה &lt;span&gt;\( \sigma^{G} \)&lt;/span&gt; כאשר &lt;span&gt;\( \left(\sigma,p\right)\in\pi \)&lt;/span&gt; ובנוסף &lt;span&gt;\( p\in G \)&lt;/span&gt;. עכשיו, לפי הקריטריון שמגדיר את &lt;span&gt;\( \pi \)&lt;/span&gt;, אנחנו יודעים ש-&lt;span&gt;\( p\Vdash\phi\left(\sigma,\tau_{1},\ldots,\tau_{n}\right) \)&lt;/span&gt;, ומכיוון ש-&lt;span&gt;\( p\in G \)&lt;/span&gt; אז מהגדרת הכפיה אנחנו מסיקים ש-&lt;span&gt;\( \mathcal{M}\left[G\right]\models\phi\left(\sigma^{G},\tau_{1}^{G},\ldots,\tau_{n}^{G}\right) \)&lt;/span&gt; ולכן &lt;span&gt;\( \sigma^{G}\in y \)&lt;/span&gt; על פי הגדרת &lt;span&gt;\( y \)&lt;/span&gt;. זה כיוון אחד שהראה לנו &lt;span&gt;\( \pi^{G}\subseteq y \)&lt;/span&gt;, והוא פשוט כל כך כי הגדרת יחס הכפיה שירתה בדיוק את המטרה שהיא באה לשרת - להבטיח ש-&lt;span&gt;\( \mathcal{M}\left[G\right] \)&lt;/span&gt; תספק פסוק מסוים. שימו לב שבכיוון הזה לא נזקקנו בכלל למשפט היסודי.&lt;/p&gt;

&lt;p&gt;הכיוון השני יהיה קצת יותר טריקי. אנחנו לוקחים איבר &lt;span&gt;\( x\in y \)&lt;/span&gt;, כלומר איבר &lt;span&gt;\( x\in\tau^{G} \)&lt;/span&gt; שעבורו מתקיים &lt;span&gt;\( \mathcal{M}\left[G\right]\models\phi\left(x,\tau_{1}^{G},\ldots,\tau_{n}^{G}\right) \)&lt;/span&gt;. מכיוון ש-&lt;span&gt;\( x\in\tau^{G} \)&lt;/span&gt; אז הוא מהצורה &lt;span&gt;\( \sigma^{G} \)&lt;/span&gt; עבור &lt;span&gt;\( \sigma \)&lt;/span&gt; שהופיע בתוך &lt;span&gt;\( \tau \)&lt;/span&gt;; ליתר דיוק, &lt;span&gt;\( \left(\sigma,p\right)\in\tau \)&lt;/span&gt; עבור &lt;span&gt;\( p\in G \)&lt;/span&gt; כלשהו. אז אפשר לכתוב &lt;span&gt;\( \mathcal{M}\left[G\right]\models\phi\left(\sigma^{G},\tau_{1}^{G},\ldots,\tau_{n}^{G}\right) \)&lt;/span&gt; והמשפט היסודי אומר לנו שקיים &lt;span&gt;\( q\in G \)&lt;/span&gt; כך ש-&lt;span&gt;\( q\Vdash\phi\left(\sigma,\tau_{1},\ldots,\tau_{n}\right) \)&lt;/span&gt;.&lt;/p&gt;

&lt;p&gt;עכשיו יש לנו נקודה עדינה: אנחנו יודעים ש-&lt;span&gt;\( \left(\sigma,p\right)\in\tau \)&lt;/span&gt; ואנחנו יודעים ש-&lt;span&gt;\( q \)&lt;/span&gt; כופה את &lt;span&gt;\( \phi\left(\sigma,\tau_{1},\ldots,\tau_{n}\right) \)&lt;/span&gt;, אבל ייתכן ש-&lt;span&gt;\( p\ne q \)&lt;/span&gt; ואנחנו צריכים תנאי כפיה שיעשה את שני אלו &lt;strong&gt;ביחד&lt;/strong&gt;. כאן נכנס טריק שכבר השתמשנו בו כמה פעמים: מכיוון ש-&lt;span&gt;\( p,q\in G \)&lt;/span&gt; אפשר להשתמש בתכונה של אידאלים שלכל שני איברים יש הרחבה משותפת בתוך האידאל, נאמר &lt;span&gt;\( p^{\prime}\in G \)&lt;/span&gt;. מכך ש-&lt;span&gt;\( \left(\sigma,p\right)\in\tau \)&lt;/span&gt; אפשר להסיק &lt;span&gt;\( \left(\sigma,p^{\prime}\right)\in\tau \)&lt;/span&gt; כי זה חלק מהדרישה שהייתה לנו משמות-&lt;span&gt;\( P \)&lt;/span&gt;; וכבר אמרתי קודם שראינו שאם &lt;span&gt;\( q \)&lt;/span&gt; כופה משהו, גם כל הרחבה שלו כופה אותו. לכן עם &lt;span&gt;\( p^{\prime} \)&lt;/span&gt; הזה יש לנו &lt;span&gt;\( \left(\sigma,p^{\prime}\right)\in\pi \)&lt;/span&gt; ולכן &lt;span&gt;\( \sigma^{G}\in\pi^{G} \)&lt;/span&gt;. זה מראה לנו ש-&lt;span&gt;\( y\subseteq\pi^{G} \)&lt;/span&gt;, ושני הכיוונים ביחד נותנים לנו את &lt;span&gt;\( y=\pi^{G} \)&lt;/span&gt; המבוקש. הוכחנו את אקסיומת ההפרדה!&lt;/p&gt;

&lt;h2&gt;אקסיומת קבוצת החזקה&lt;/h2&gt;

&lt;p&gt;הטענה הפורמלית שאנחנו רוצים להוכיח עכשיו היא זו: לכל קבוצה &lt;span&gt;\( \tau^{G}\in\mathcal{M}\left[G\right] \)&lt;/span&gt;, מתקיים ש-&lt;span&gt;\( \mathcal{P}\left(\tau^{G}\right)\cap\mathcal{M}\left[G\right]\in\mathcal{M}\left[G\right] \)&lt;/span&gt;. כלומר - קבוצת כל תתי-הקבוצות של &lt;span&gt;\( \tau^{G} \)&lt;/span&gt; ששייכות ל-&lt;span&gt;\( \mathcal{M}\left[G\right] \)&lt;/span&gt; היא עצמה איבר של &lt;span&gt;\( \mathcal{M}\left[G\right] \)&lt;/span&gt;. אינטואיטיבית אולי קצת קשה לעכל את הקטע הזה שאנחנו לא דורשים שקבוצת &lt;strong&gt;כל&lt;/strong&gt; תתי-הקבוצות של &lt;span&gt;\( \tau^{G} \)&lt;/span&gt; תהיה ב-&lt;span&gt;\( \mathcal{M}\left[G\right] \)&lt;/span&gt;, אבל זו בדיוק המשמעות של רלטיביזציה של ZFC ל”יקומים מתמטיים זעירים” כמו &lt;span&gt;\( \mathcal{M}\left[G\right] \)&lt;/span&gt; שהם מלכתחילה בני מניה ולכן אין סיכוי שיהיה בהם את &lt;strong&gt;כל&lt;/strong&gt; תתי-הקבוצות של קבוצות בנות מניה אינסופיות (כי יש מספר לא בן מניה של תתי-קבוצות כאלו).&lt;/p&gt;

&lt;p&gt;כמו קודם, אנחנו צריכים לבנות שם-&lt;span&gt;\( P \)&lt;/span&gt; כלשהו שיהיה מי שנותן לנו את הקבוצה המבוקשת, וגם הפעם נעשה את זה מתוך &lt;span&gt;\( \tau \)&lt;/span&gt; עצמו:&lt;/p&gt;

&lt;p&gt;&lt;span&gt;\( \hat{\tau}=\left\{ \left(\sigma,p\right)\ |\ \sigma\subseteq\tau,p\in P\right\}  \)&lt;/span&gt;, כך שכל &lt;span&gt;\( \sigma \)&lt;/span&gt; כזה הוא בעצמו שם-&lt;span&gt;\( P \)&lt;/span&gt; (קשה לי לכתוב בתוך הסוגריים המסולסלים את זה)&lt;/p&gt;

&lt;p&gt;את &lt;span&gt;\( \hat{\tau} \)&lt;/span&gt; אפשר לבנות במסגרת &lt;span&gt;\( \mathcal{M} \)&lt;/span&gt; (שכזכור, מקיימת את כל ZFC) בתהליך הבא: ראשית כל לוקחים את קבוצת החזקה של &lt;span&gt;\( \tau \)&lt;/span&gt; בעזרת &lt;strong&gt;אקסיומת קבוצת החזקה&lt;/strong&gt;. יש בה הרבה תתי-קבוצות של &lt;span&gt;\( \tau \)&lt;/span&gt;, גם כאלו שהן לא שמות-&lt;span&gt;\( P \)&lt;/span&gt; (כי אין את הסגירות כלפי מעלה של תנאי הכפייה). אז בעזרת &lt;strong&gt;אקסיומת ההפרדה&lt;/strong&gt; משאירים רק את מי שהם שמות-&lt;span&gt;\( P \)&lt;/span&gt;. אחר כך לסיום בונים את &lt;strong&gt;המכפלה הקרטזית&lt;/strong&gt; של הקבוצה שקיבלנו יחד עם &lt;span&gt;\( P \)&lt;/span&gt; (בניה של מכפלה קרטזית של שתי קבוצות &lt;span&gt;\( A\times B \)&lt;/span&gt; מתבצעת עם &lt;strong&gt;אקסיומת הזיווג&lt;/strong&gt; שיחד עם &lt;strong&gt;אקסיומת האיחוד&lt;/strong&gt; בונה את &lt;span&gt;\( A\cup B \)&lt;/span&gt;, שתי הפעלות של &lt;strong&gt;אקסיומת קבוצת החזקה&lt;/strong&gt; שנותנות את &lt;span&gt;\( \mathcal{P}\mathcal{P}\left(A\cup B\right) \)&lt;/span&gt; ולסיום הפעלה של &lt;strong&gt;אקסיומת ההפרדה&lt;/strong&gt; ששולפת מהסמטוחה הזו את האיברים מהצורה &lt;span&gt;\( \left(a,b\right)\triangleq\left\{ \left\{ a\right\} ,\left\{ a,b\right\} \right\}  \)&lt;/span&gt; כך ש-&lt;span&gt;\( a\in A,b\in B \)&lt;/span&gt;).&lt;/p&gt;

&lt;p&gt;&lt;span&gt;\( \hat{\tau} \)&lt;/span&gt; הוא שם-&lt;span&gt;\( P \)&lt;/span&gt; באופן טריוויאלי למדי: כל אבריו הם על פי הגדרה מהצורה &lt;span&gt;\( \left(\sigma,p\right) \)&lt;/span&gt;, ואם &lt;span&gt;\( \left(\sigma,p\right)\in\hat{\tau} \)&lt;/span&gt; ו-&lt;span&gt;\( p\subseteq q \)&lt;/span&gt; אז כמובן שגם &lt;span&gt;\( \left(\sigma,q\right)\in\hat{\tau} \)&lt;/span&gt; כי &lt;strong&gt;לכל&lt;/strong&gt; איבר של &lt;span&gt;\( P \)&lt;/span&gt; יהיה לנו אותו כזוג עם &lt;span&gt;\( \sigma \)&lt;/span&gt; ב-&lt;span&gt;\( \hat{\tau} \)&lt;/span&gt;. אם כן, כל מה שנותר להראות הוא ש-&lt;span&gt;\( \hat{\tau}^{G} \)&lt;/span&gt; הוא אכן קבוצת כל תתי-הקבוצות של &lt;span&gt;\( \tau^{G} \)&lt;/span&gt; ב-&lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;בכיוון אחד, כל איבר של &lt;span&gt;\( \hat{\tau}^{G} \)&lt;/span&gt; הוא מהצורה &lt;span&gt;\( \sigma^{G} \)&lt;/span&gt; כך ש-&lt;span&gt;\( \sigma\subseteq\tau \)&lt;/span&gt;. מכאן שגם &lt;span&gt;\( \sigma^{G}\subseteq\tau^{G} \)&lt;/span&gt; כי כל איבר שיהיה שייך ל-&lt;span&gt;\( \sigma^{G} \)&lt;/span&gt; התווסף לשם בזכות זוג &lt;span&gt;\( \left(\pi,p\right) \)&lt;/span&gt; ששייך גם ל-&lt;span&gt;\( \tau \)&lt;/span&gt; (בזכות ההכלה &lt;span&gt;\( \sigma\subseteq\tau \)&lt;/span&gt;) ולכן מוסיף את אותו איבר.&lt;/p&gt;

&lt;p&gt;הכיוון השני הוא המעניין יותר - אנחנו רוצים להראות ש&lt;strong&gt;כל&lt;/strong&gt; תת-קבוצה של &lt;span&gt;\( \tau^{G} \)&lt;/span&gt; ששייכת ל-&lt;span&gt;\( \mathcal{M}\left[G\right] \)&lt;/span&gt; נמצאת בתוך &lt;span&gt;\( \hat{\tau}^{G} \)&lt;/span&gt;. ראשית, כל איבר של &lt;span&gt;\( \mathcal{M}\left[G\right] \)&lt;/span&gt; הוא מצורה ספציפית: &lt;span&gt;\( \pi^{G} \)&lt;/span&gt; עבור שם &lt;span&gt;\( \pi \)&lt;/span&gt; כלשהו. לכן אנחנו מתחילים עם &lt;span&gt;\( \pi^{G}\subseteq\tau^{G} \)&lt;/span&gt;. מה שנרצה לעשות הוא למצוא שם &lt;span&gt;\( \pi^{\prime} \)&lt;/span&gt; שמגדיר את אותו איבר כמו &lt;span&gt;\( \pi \)&lt;/span&gt;, כך שאנחנו יודעים בודאות ש-&lt;span&gt;\( \pi^{\prime} \)&lt;/span&gt; מופיע כחלק מ-&lt;span&gt;\( \hat{\tau} \)&lt;/span&gt;, כלומר כך שאנחנו יודעים ש-&lt;span&gt;\( \pi^{\prime}\subseteq\tau \)&lt;/span&gt;. בשביל הבניה הזו של &lt;span&gt;\( \pi^{\prime} \)&lt;/span&gt; שוב נגייס לעזרתנו את מושג הכפיה - הנה למה חיכינו למשפט היסודי בשביל האקסיומה הזו:&lt;/p&gt;

&lt;p&gt;&lt;span&gt;\( \pi^{\prime}=\left\{ \left(\sigma^{\prime},p\right)\in\tau\ |\ p\Vdash\sigma^{\prime}\in\pi\right\}  \)&lt;/span&gt;&lt;/p&gt;

&lt;p&gt;מההגדרה ברור ש-&lt;span&gt;\( \pi^{\prime}\subseteq\tau \)&lt;/span&gt;, לכן רק נשאר להראות ש-&lt;span&gt;\( \pi^{G}=\pi^{\prime G} \)&lt;/span&gt;, ואת זה נעשה… בהכלה דו כיוונית.&lt;/p&gt;

&lt;p&gt;מצד אחד, אם &lt;span&gt;\( \sigma^{\prime G}\in\pi^{\prime}{}^{G} \)&lt;/span&gt; זה אומר שקיים &lt;span&gt;\( p\in G \)&lt;/span&gt; כך ש-&lt;span&gt;\( \left(\sigma^{\prime},p\right)\in\pi^{\prime} \)&lt;/span&gt;, כך ש-&lt;span&gt;\( p\Vdash\sigma^{\prime}\in\pi \)&lt;/span&gt;. מכיוון ש-&lt;span&gt;\( p\in G \)&lt;/span&gt; יחס הכפיה הזה מלמד אותנו ש-&lt;span&gt;\( \sigma^{\prime G}\in\pi^{G} \)&lt;/span&gt;, שזה בדיוק מה שרצינו.&lt;/p&gt;

&lt;p&gt;מצד שני, אם &lt;span&gt;\( \sigma^{G}\in\pi^{G} \)&lt;/span&gt;, אז מכיוון ש-&lt;span&gt;\( \pi^{G}\subseteq\tau^{G} \)&lt;/span&gt; נקבל &lt;span&gt;\( \sigma^{G}\in\tau^{G} \)&lt;/span&gt;, מה שאומר שקיים &lt;span&gt;\( \left(\sigma^{\prime},p_{1}\right)\in\tau \)&lt;/span&gt; כך ש-&lt;span&gt;\( p_{1}\in G \)&lt;/span&gt; ו-&lt;span&gt;\( \sigma^{\prime G}=\sigma^{G} \)&lt;/span&gt;. עכשיו המשפט היסודי נכנס לתמונה: מכיוון שמתקיים השוויון &lt;span&gt;\( \sigma^{\prime G}=\sigma^{G} \)&lt;/span&gt;, אז קיים &lt;span&gt;\( p_{2}\in G \)&lt;/span&gt; שכופה את &lt;span&gt;\( \sigma^{\prime}=\sigma \)&lt;/span&gt;, ואפשר לקחת הרחבה משותפת &lt;span&gt;\( p_{1},p_{2}\subseteq p \)&lt;/span&gt; ולקבל &lt;span&gt;\( p\in G \)&lt;/span&gt; שמקיים גם &lt;span&gt;\( \left(\sigma^{\prime},p\right)\in\tau \)&lt;/span&gt; וגם &lt;span&gt;\( p\Vdash\sigma^{\prime}=\sigma \)&lt;/span&gt;.&lt;/p&gt;

&lt;p&gt;עכשיו מגיעה נקודה עדינה. כדי להוכיח ש-&lt;span&gt;\( \sigma^{G}\in\pi^{\prime G} \)&lt;/span&gt; מספיק להראות רק &lt;span&gt;\( \sigma^{\prime G}\in\pi^{\prime G} \)&lt;/span&gt; כי הרי ראינו ש-&lt;span&gt;\( \sigma^{\prime G}=\sigma^{G} \)&lt;/span&gt;; אבל כדי להראות &lt;span&gt;\( \sigma^{\prime G}\in\pi^{\prime G} \)&lt;/span&gt; צריך להראות שמתקיים הקריטריון &lt;span&gt;\( p\Vdash\sigma^{\prime}\in\pi \)&lt;/span&gt;. בפועל כל מה שראינו הוא רק &lt;span&gt;\( p\Vdash\sigma^{\prime}=\sigma \)&lt;/span&gt;. לכן בואו נוסיף עוד משהו לתמונה: מכיוון שההנחה הבסיסית שלנו בכיוון הזה הייתה &lt;span&gt;\( \sigma^{G}\in\pi^{G} \)&lt;/span&gt;, המשפט היסודי נותן לנו איבר שכופה את &lt;span&gt;\( \sigma\in\pi \)&lt;/span&gt;, ואפשר להניח שזה ה-&lt;span&gt;\( p \)&lt;/span&gt; שלנו (אחרת שוב ניקח הרחבה משותפת).&lt;/p&gt;

&lt;p&gt;אז יש לנו &lt;span&gt;\( p\Vdash\sigma^{\prime}=\sigma \)&lt;/span&gt; וגם &lt;span&gt;\( p\Vdash\sigma\in\pi \)&lt;/span&gt;, ומשני אלו ניתן להסיק &lt;span&gt;\( p\Vdash\sigma^{\prime}\in\pi \)&lt;/span&gt;. פורמלית, כדי להסיק את זה, ניקח &lt;span&gt;\( G^{\prime} \)&lt;/span&gt; כלשהו כך ש-&lt;span&gt;\( p\in G^{\prime} \)&lt;/span&gt;, אז מ-&lt;span&gt;\( p\Vdash\sigma^{\prime}=\sigma \)&lt;/span&gt; נקבל &lt;span&gt;\( \sigma^{\prime G^{\prime}}=\sigma^{G^{\prime}} \)&lt;/span&gt; ומ-&lt;span&gt;\( p\Vdash\sigma\in\pi \)&lt;/span&gt; נקבל &lt;span&gt;\( \sigma^{G^{\prime}}\in\pi^{G^{\prime}} \)&lt;/span&gt;. משילוב של שניהם נקבל &lt;span&gt;\( \sigma^{\prime G^{\prime}}\in\pi^{G^{\prime}} \)&lt;/span&gt;, וזה מה שרצינו - הראינו שהשוויון הזה מתקיים בכל אידאל שמכיל את &lt;span&gt;\( p \)&lt;/span&gt;, ולכן &lt;span&gt;\( p\Vdash\sigma^{\prime}\in\pi \)&lt;/span&gt;, מה שמסיים את ההוכחה של אקסיומת קבוצת החזקה.&lt;/p&gt;

&lt;h2&gt;אקסיומת ההחלפה&lt;/h2&gt;

&lt;p&gt;אני חייב להודות, מכל האקסיומות, ההחלפה תמיד מבעיתה אותי. אפילו קשה לי עם הניסוח שלה. ראשית, היא וההפרדה הן האקסיומות היחידות שאינן “סתם” אקסיומות אלא &lt;strong&gt;סכמות&lt;/strong&gt;, כלומר אינסוף אקסיומות שונות כשכל אקסיומה תלויה בפסוק &lt;span&gt;\( \phi \)&lt;/span&gt; כלשהו. שנית, בזמן שאקסיומת ההפרדה קלה לעיכול כי היא בסך הכל אומרת “בואו ניקח תת-קבוצה”, אקסיומת ההחלפה אומרת - מה בעצם? שהפעלה של פונקציה על קבוצה נותנת קבוצה? אבל בלי שהפונקציה באמת תהיה פונקציה אלא תהיה פסוק שמתנהג כמו פונקציה? אבל כל זה הוא סתם פחד אינסטנקטיבי כזה, כי האקסיומה לא באמת כזו גרועה ולא יהיה כזה קשה להוכיח שהיא מתקיימת ב-&lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;הנה מה שהאקסיומה אומרת: ראשית, מתחילים עם נוסחה &lt;span&gt;\( \phi\left(u,v,x_{1},\ldots,x_{n}\right) \)&lt;/span&gt; שכדאי לחשוב בה על &lt;span&gt;\( u \)&lt;/span&gt; בתור “קלט”, על &lt;span&gt;\( v \)&lt;/span&gt; בתור “פלט” ועל &lt;span&gt;\( x_{1},\ldots,x_{n} \)&lt;/span&gt; בתור “פרמטרים”. עכשיו, ניקח קבוצה כלשהי ב-&lt;span&gt;\( \mathcal{M}\left[G\right] \)&lt;/span&gt;, כלומר &lt;span&gt;\( \tau^{G}\in\mathcal{M}\left[G\right] \)&lt;/span&gt;, וניקח ערכים &lt;span&gt;\( \tau_{1}^{G},\ldots,\tau_{n}^{G} \)&lt;/span&gt; עבור הפרמטרים. לבסוף, נניח שלכל &lt;span&gt;\( x\in\tau^{G} \)&lt;/span&gt; קיים ויחיד &lt;span&gt;\( y\in\mathcal{M}\left[G\right] \)&lt;/span&gt; כך שהנוסחה &lt;span&gt;\( \phi\left(x,y,\tau_{1}^{G},\ldots,\tau_{n}^{G}\right) \)&lt;/span&gt; היא בעלת ערך אמת - אז במקרה זה, אוסף האיברים שמתקבל מהחלפת כל &lt;span&gt;\( x\in\tau^{G} \)&lt;/span&gt; ב-&lt;span&gt;\( y \)&lt;/span&gt; המתאים לו על פי הנוסחה הוא קבוצה ששייכת ל-&lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;לפני שניגש להוכחה, שאלה: למה בעצם צריך את אקסיומת ההחלפה ואי אפשר פשוט להשתמש באקסיומת ההפרדה כדי להוכיח שהתמונה של &lt;span&gt;\( \phi \)&lt;/span&gt; קיימת? הרי התמונה של &lt;span&gt;\( \phi \)&lt;/span&gt; היא אוסף של &lt;span&gt;\( y \)&lt;/span&gt;-ים שמקיימים את התכונה “קיים &lt;span&gt;\( x \)&lt;/span&gt; כך ש-&lt;span&gt;\( \phi\left(x,y,\ldots\right) \)&lt;/span&gt; מתקיימת”. זה נראה מתאים להפרדה. העניין הוא שבשביל להשתמש בהפרדה, כל ה-&lt;span&gt;\( y \)&lt;/span&gt;-ים הללו צריכים כבר להיות שייכים מראש לקבוצה &lt;strong&gt;קיימת&lt;/strong&gt;, ולכן זה לא עוזר לנו כשאנחנו רוצים ללכת באומץ להיכן שאף קבוצה עוד לא הגיעה. למשל, כשבונים את &lt;span&gt;\( 2\cdot\omega=\left\{ 0,1,2,3,\ldots,\omega,\omega+1,\omega+2,\omega+3,\ldots\right\}  \)&lt;/span&gt; צריך להשתמש בהחלפה כדי לקבל מהקבוצה &lt;span&gt;\( \omega=\left\{ 0,1,2,3,\ldots\right\}  \)&lt;/span&gt; את הקבוצה &lt;span&gt;\( \left\{ \omega,\omega+1,\omega+2,\omega+3,\ldots\right\}  \)&lt;/span&gt;. אין דרך להשתמש בהפרדה, כי בשלב הזה אין לנו שום קבוצה שמכילה את &lt;span&gt;\( 2\cdot\omega \)&lt;/span&gt; (באופן מעניין, גם בלי החלפה יש לנו די והותר קבוצות כדי לפתח בהן את רוב המתמטיקה הרגילה, ויש גם כל מני הצעות לגישות אלטרנטיביות לתורת הקבוצות שמוותרות לגמרי על החלפה אבל לא ניכנס לזה).&lt;/p&gt;

&lt;p&gt;העניין הוא שעכשיו במקרה שלנו, כשאנחנו מניחים מראש שיש החלפה ב-&lt;span&gt;\( \mathcal{M} \)&lt;/span&gt; ורק צריכים להראות שיש החלפה גם ב-&lt;span&gt;\( \mathcal{M}\left[G\right] \)&lt;/span&gt;, אנחנו &lt;strong&gt;כן נוכל&lt;/strong&gt; להשתמש בהפרדה (ולפני רגע אכן הוכחנו שיש הפרדה ב-&lt;span&gt;\( \mathcal{M}\left[G\right] \)&lt;/span&gt;). עיקר העבודה שלנו יהיה, אם כן, להראות איך מוצאים את הקבוצה ש&lt;strong&gt;בתוכה&lt;/strong&gt; נבצע את ההפרדה כדי לקבל את התמונה של &lt;span&gt;\( \phi \)&lt;/span&gt;.&lt;/p&gt;

&lt;p&gt;זה הזמן להיזכר שדיברתי &lt;a href=&quot;https://gadial.net/2023/01/18/classes_and_transfinite/&quot;&gt;בפוסט מוקדם יותר&lt;/a&gt; על משהו שנקרא &lt;strong&gt;ההיררכייה המצטברת&lt;/strong&gt;, &lt;span&gt;\( V_{0},V_{1},V_{2},\ldots \)&lt;/span&gt;, שהייתה דרך לסדר באופן היררכי את כל הקבוצות הקיימות. ההגדרה שבה השתמשנו הייתה &lt;span&gt;\( V_{\alpha}=\mathcal{P}\left(\bigcup_{\beta&amp;lt;\alpha}V_{\beta}\right) \)&lt;/span&gt; - הגדרה שדורשת בפני עצמה את אקסיומת ההחלפה.&lt;/p&gt;

&lt;p&gt;עכשיו, מה שמעניין אותנו הוא לא כל היקום של תורת הקבוצות - רק החלק שלו ששייך ל-&lt;span&gt;\( \mathcal{M}\left[G\right] \)&lt;/span&gt;. נגדיר את החלק הזה בצורה פורמלית כך: לכל סודר &lt;span&gt;\( \alpha\in\mathcal{M} \)&lt;/span&gt; נגדיר &lt;span&gt;\( \tilde{V}_{\alpha}=\left\{ \sigma^{G}\ |\ \sigma\in N_{\alpha}\right\}  \)&lt;/span&gt; כאשר &lt;span&gt;\( N_{\alpha} \)&lt;/span&gt; היא קבוצת כל שמות ה-&lt;span&gt;\( P \)&lt;/span&gt; מדרגה &lt;span&gt;\( \alpha \)&lt;/span&gt; (זו קבוצה שראינו שאפשר להגדיר במסגרת &lt;span&gt;\( \mathcal{M} \)&lt;/span&gt;). לא קשה לראות שמתקיים &lt;span&gt;\( \tilde{V}_{\alpha}=\mathcal{P}\left(\bigcup_{\beta&amp;lt;\alpha}\tilde{V}_{\beta}\right)\cap\mathcal{M}\left[G\right] \)&lt;/span&gt; לכל סודר &lt;span&gt;\( \alpha\in\mathcal{M} \)&lt;/span&gt;; מה שנחמד הוא שנראה את זה עם אקסיומת קבוצת החזקה שהוכחנו ממש עכשיו.&lt;/p&gt;

&lt;p&gt;הרעיון הוא כזה: לכל סודר &lt;span&gt;\( \alpha\in\mathcal{M} \)&lt;/span&gt; נגדיר &lt;span&gt;\( \tau_{\alpha}=\left\{ \left(\sigma,p\right)\ |\ \sigma\in N_{\alpha}\wedge p\in P\right\}  \)&lt;/span&gt;. עכשיו, ברור ש-&lt;span&gt;\( \tau_{\alpha}^{G}=\tilde{V}_{\alpha} \)&lt;/span&gt; כי ב-&lt;span&gt;\( \tau_{\alpha}^{G} \)&lt;/span&gt; יש את &lt;strong&gt;כל&lt;/strong&gt; ה-&lt;span&gt;\( \sigma\in N_{\alpha} \)&lt;/span&gt; כשהם מתוייגים על ידי &lt;strong&gt;כל&lt;/strong&gt; האיברים של &lt;span&gt;\( P \)&lt;/span&gt; ובפרט על ידי איברים של &lt;span&gt;\( G \)&lt;/span&gt;. עכשיו, בואו נגדיר קבוצה חדשה של שמות, &lt;span&gt;\( \tau_{&amp;lt;\alpha}=\bigcup_{\beta&amp;lt;\alpha}\tau_{\beta} \)&lt;/span&gt;. כזכור, כשהוכחתי את אקסיומת קבוצת החזקה אז לכל שם &lt;span&gt;\( \tau \)&lt;/span&gt; השתמשתי בסימון &lt;span&gt;\( \hat{\tau}=\left\{ \left(\sigma,p\right)\ |\ \sigma\subseteq\tau,p\in P\right\}  \)&lt;/span&gt;; במקרה שלנו כשזה יופעל על &lt;span&gt;\( \tau_{&amp;lt;\alpha} \)&lt;/span&gt; נקבל &lt;span&gt;\( \hat{\tau}_{&amp;lt;\alpha}=\left\{ \left(\sigma,p\right)\ |\ \sigma\subseteq\tau_{&amp;lt;\alpha},p\in P\right\}  \)&lt;/span&gt;. עוד מעט אראה ש-&lt;span&gt;\( \tau_{\alpha}=\hat{\tau}_{&amp;lt;\alpha} \)&lt;/span&gt;, מה שיוביל לכך ש-&lt;span&gt;\( \tilde{V}_{\alpha}=\tau_{\alpha}^{G}=\hat{\tau}_{&amp;lt;\alpha}^{G}=\mathcal{P}\left(\tau_{&amp;lt;\alpha}^{G}\right)\cap\mathcal{M}\left[G\right] \)&lt;/span&gt; כאשר המעבר האחרון נובע ממה שהוכחנו עבור אקסיומת קבוצת החזקה. מכיוון ש-&lt;span&gt;\( \tau_{&amp;lt;\alpha}=\bigcup_{\beta&amp;lt;\alpha}\tau_{\beta} \)&lt;/span&gt; אז &lt;span&gt;\( \tau_{&amp;lt;\alpha}^{G}=\bigcup_{\beta&amp;lt;\alpha}\tau_{\beta}^{G}=\bigcup_{\beta&amp;lt;\alpha}\tilde{V}_{\beta} \)&lt;/span&gt; ולכן קיבלנו בסוף שרשרת הגרירות את &lt;span&gt;\( \tilde{V}_{\alpha}=\mathcal{P}\left(\bigcup_{\beta&amp;lt;\alpha}\tilde{V}_{\beta}\right)\cap\mathcal{M}\left[G\right] \)&lt;/span&gt; המבוקש.&lt;/p&gt;

&lt;p&gt;נעבור להוכיח שאכן &lt;span&gt;\( \tau_{\alpha}=\hat{\tau}_{&amp;lt;\alpha} \)&lt;/span&gt;, מה שיהיה טיפה טכני ומעצבן אז אפשר לדלג. אנחנו מוכיחים בהכלה דו כיוונית. &lt;span&gt;\( \left(\sigma,p\right)\in\hat{\tau}_{&amp;lt;\alpha} \)&lt;/span&gt; אם ורק אם &lt;span&gt;\( \sigma\subseteq\tau_{&amp;lt;\alpha} \)&lt;/span&gt;, מה שמתקיים אם ורק אם לכל &lt;span&gt;\( \left(\sigma^{\prime},q\right)\in\sigma \)&lt;/span&gt; קיים &lt;span&gt;\( \beta&amp;lt;\alpha \)&lt;/span&gt; כך ש-&lt;span&gt;\( \sigma^{\prime}\in N_{\beta} \)&lt;/span&gt;, מה שקורה אם ורק אם &lt;span&gt;\( \sigma\in N_{\alpha} \)&lt;/span&gt;, וזה קורה אם ורק אם &lt;span&gt;\( \left(\sigma,p\right)\in\tau_{\alpha} \)&lt;/span&gt;.&lt;/p&gt;

&lt;p&gt;למה “לכל &lt;span&gt;\( \left(\sigma^{\prime},q\right)\in\sigma \)&lt;/span&gt; קיים &lt;span&gt;\( \beta&amp;lt;\alpha \)&lt;/span&gt; כך ש-&lt;span&gt;\( \sigma^{\prime}\in N_{\beta} \)&lt;/span&gt;” שקול אל “&lt;span&gt;\( \sigma\in N_{\alpha} \)&lt;/span&gt;”? ובכן, כי כך שמות-&lt;span&gt;\( P \)&lt;/span&gt; הוגדרו מלכתחילה. ב-&lt;span&gt;\( N_{\alpha} \)&lt;/span&gt; יש את &lt;strong&gt;כל&lt;/strong&gt; שמות ה-&lt;span&gt;\( P \)&lt;/span&gt; שניתן לבנות במסגרת &lt;span&gt;\( \mathcal{M} \)&lt;/span&gt; כך שכל השמות שמופיעים בתוכם הם מתוך קבוצות ברמה נמוכה יותר בהיררכיית ה-&lt;span&gt;\( N \)&lt;/span&gt;-ים.&lt;/p&gt;

&lt;p&gt;עכשיו, כשיש לנו גרסה של ההירכייה המצטברת עבור &lt;span&gt;\( \mathcal{M}\left[G\right] \)&lt;/span&gt;, אפשר לחזור להוכחת אקסיומת ההחלפה. אמרתי שהרעיון הוא שבהינתן &lt;span&gt;\( \tau^{G} \)&lt;/span&gt; והנוסחה &lt;span&gt;\( \phi\left(u,v,\tau_{1}^{G},\ldots,\tau_{n}^{G}\right) \)&lt;/span&gt;, אני אראה שאוסף ה-&lt;span&gt;\( v \)&lt;/span&gt;-ים שמתאים ל-&lt;span&gt;\( u\in\tau^{G} \)&lt;/span&gt; הוא תת-קבוצה של איזו שהיא קבוצה &lt;span&gt;\( \tilde{V}_{\alpha} \)&lt;/span&gt; בהיררכייה, ואז אקסיומת ההפרדה תראה לי שהאוסף הזה הוא קבוצה. אם כן, אני רק צריך למצוא &lt;span&gt;\( \alpha \)&lt;/span&gt; מתאים ולהוכיח שכל &lt;span&gt;\( v \)&lt;/span&gt; אכן שייך אליו. אבל למה שיהיה &lt;span&gt;\( \alpha \)&lt;/span&gt; כזה?&lt;/p&gt;

&lt;p&gt;אפשר להגיד - בואו ניקח את כל ה-&lt;span&gt;\( v \)&lt;/span&gt;-ים הללו. לכל &lt;span&gt;\( v \)&lt;/span&gt; כזה &lt;strong&gt;קיים&lt;/strong&gt; איבר &lt;span&gt;\( \tilde{V}_{\beta} \)&lt;/span&gt; בהיררכייה ש-&lt;span&gt;\( v \)&lt;/span&gt; שייך אליו. אז ניקח את כל ה-&lt;span&gt;\( \beta \)&lt;/span&gt; הללו, זו קבוצה של סודרים; לקבוצה &lt;span&gt;\( X \)&lt;/span&gt; של סודרים יש סופרמום &lt;span&gt;\( \sup X \)&lt;/span&gt;, כלומר איבר קטן ביותר שגדול או שווה לכולם. הקיום של סופרמום כזה מובטח מאקסיומת האיחוד, כי לא קשה לראות ש-&lt;span&gt;\( \sup X=\bigcup X \)&lt;/span&gt;. אלא שאנחנו לא יכולים להשתמש בזה כאן, כי אין לנו &lt;strong&gt;קבוצה&lt;/strong&gt; &lt;span&gt;\( X \)&lt;/span&gt;. את אוסף הסודרים שלנו קיבלנו בתהליך הבא: לוקחים &lt;span&gt;\( u \)&lt;/span&gt; מהקבוצה &lt;span&gt;\( \tau^{G} \)&lt;/span&gt;, מחליפים אותו ב-&lt;span&gt;\( v \)&lt;/span&gt; שמתאים לו על פי &lt;span&gt;\( \phi \)&lt;/span&gt;, ואת &lt;span&gt;\( v \)&lt;/span&gt; מחליפים בסודר שמתאים לו - אנחנו משתמשים כאן באקסיומת ההחלפה, שהיא בדיוק מה שאנחנו באים להוכיח. אז צריך לעשות משהו שונה - לא לעבוד ישירות בתוך &lt;span&gt;\( \mathcal{M}\left[G\right] \)&lt;/span&gt; עם פעולות על הקבוצה &lt;span&gt;\( \tau^{G} \)&lt;/span&gt; אלא לעבוד בתוך &lt;span&gt;\( \mathcal{M} \)&lt;/span&gt; (שכבר ידוע שמקיים את אקסיומת ההחלפה) עם פעולות על השם &lt;span&gt;\( \tau \)&lt;/span&gt;.&lt;/p&gt;

&lt;p&gt;אז לכל &lt;span&gt;\( \left(\sigma,p\right)\in\tau \)&lt;/span&gt; נגדיר סודר, ונגדיר אותו בצורה שמכריחה את ה-&lt;span&gt;\( v \)&lt;/span&gt; שמתאים ל-&lt;span&gt;\( \sigma \)&lt;/span&gt; להיות בדרגה של הסודר הזה, וכשאני אומר “מכריחה” אני מתכוון “כופה”, כי שוב אנחנו הולכים להשתמש במושג המועיל הזה. ספציפית, נסמן ב-&lt;span&gt;\( \alpha_{\sigma,p} \)&lt;/span&gt; את הסודר המינימלי ב-&lt;span&gt;\( \mathcal{M} \)&lt;/span&gt; שעבורו &lt;span&gt;\( p\Vdash\left(\sigma,\pi,\tau_{1},\ldots,\tau_{n}\right) \)&lt;/span&gt; עבור &lt;span&gt;\( \pi\in N_{\alpha_{\sigma,p}} \)&lt;/span&gt;, בהנחה שסודר כזה קיים בכלל. עכשיו נשתמש באקסיומת ההחלפה שמתקיימת ב-&lt;span&gt;\( \mathcal{M} \)&lt;/span&gt; כדי להחליף את אברי &lt;span&gt;\( \tau \)&lt;/span&gt; בסודרים שמתאימים להם, נקבל קבוצה של סודרים ונסמן את הסופרמום שלה ב-&lt;span&gt;\( \alpha \)&lt;/span&gt;. מכיוון ש-&lt;span&gt;\( \mathcal{M} \)&lt;/span&gt; מקיימת את כל ZFC, בפרט הסופרמום הזה שייך ל-&lt;span&gt;\( \mathcal{M} \)&lt;/span&gt; גם כן. כל מה שנשאר עכשיו הוא להראות ש-&lt;span&gt;\( \tilde{V}_{\alpha} \)&lt;/span&gt; אכן מכילה את כל האיברים שאנחנו צריכים.&lt;/p&gt;

&lt;p&gt;אם כן, ניקח &lt;span&gt;\( u\in\tau^{G} \)&lt;/span&gt; כלשהו. קיים &lt;span&gt;\( v\in\mathcal{M}\left[G\right] \)&lt;/span&gt; ייחודי כך ש-&lt;span&gt;\( \phi\left(u,v,\tau_{1}^{G},\ldots,\tau_{n}^{G}\right) \)&lt;/span&gt; מתקיימת, ואנחנו רוצים להראות ש-&lt;span&gt;\( v\in\tilde{V}_{\alpha}=\left\{ \sigma^{G}\ |\ \sigma\in N_{\alpha}\right\}  \)&lt;/span&gt;, כלומר להראות ש-&lt;span&gt;\( v \)&lt;/span&gt; התקבל על ידי מתן ערך ב-&lt;span&gt;\( G \)&lt;/span&gt; לאיזה שהוא שם-&lt;span&gt;\( P \)&lt;/span&gt; מדרגה &lt;span&gt;\( \alpha \)&lt;/span&gt; לכל היותר.&lt;/p&gt;

&lt;p&gt;מכיוון ש-&lt;span&gt;\( u\in\tau^{G} \)&lt;/span&gt; אנחנו יודעים ש-&lt;span&gt;\( u=\sigma^{G} \)&lt;/span&gt; עבור &lt;span&gt;\( \left(\sigma,p\right)\in\tau \)&lt;/span&gt; כלשהו, כך ש-&lt;span&gt;\( p\in G \)&lt;/span&gt;. אנחנו גם יודעים ש-&lt;span&gt;\( v=\pi^{G} \)&lt;/span&gt; עבור שם &lt;span&gt;\( \pi \)&lt;/span&gt; כלשהו. כלומר, הנוסחה &lt;span&gt;\( \phi\left(\sigma^{G},\pi^{G},\tau_{1}^{G},\ldots,\tau_{n}^{G}\right) \)&lt;/span&gt; מתקיימת ב-&lt;span&gt;\( G \)&lt;/span&gt;, ועל פי המשפט היסודי של תורת הכפיה זה אומר שקיים &lt;span&gt;\( p^{\prime}\in G \)&lt;/span&gt; כלשהו כך ש-&lt;span&gt;\( p^{\prime}\Vdash\left(\sigma,\pi,\tau_{1},\ldots,\tau_{n}\right) \)&lt;/span&gt;. כרגיל, ניקח הרחבה משותפת של &lt;span&gt;\( p,p^{\prime} \)&lt;/span&gt; ונקבל איבר &lt;span&gt;\( q \)&lt;/span&gt; שגם כופה את &lt;span&gt;\( \left(\sigma,\pi,\tau_{1},\ldots,\tau_{n}\right) \)&lt;/span&gt; וגם &lt;span&gt;\( \left(\sigma,q\right)\in\tau \)&lt;/span&gt;.&lt;/p&gt;

&lt;p&gt;עכשיו, לכל &lt;span&gt;\( \left(\sigma,q\right) \)&lt;/span&gt; התאמנו כזכור &lt;span&gt;\( \alpha_{\sigma,q} \)&lt;/span&gt; שהיה הסודר המינימלי שעבורו קיים &lt;span&gt;\( \pi^{\prime}\in N_{\alpha_{\sigma,q}} \)&lt;/span&gt; כך ש-&lt;span&gt;\( q\Vdash\left(\sigma,\pi^{\prime},\tau_{1},\ldots,\tau_{n}\right) \)&lt;/span&gt;. זה הוגדר רק בתנאי שבכלל קיים סודר כזה, כלומר בכלל קיים &lt;span&gt;\( \pi^{\prime} \)&lt;/span&gt; &lt;strong&gt;כלשהו&lt;/strong&gt; כך ש-&lt;span&gt;\( q\Vdash\left(\sigma,\pi^{\prime},\tau_{1},\ldots,\tau_{n}\right) \)&lt;/span&gt;. במקרה שלנו, כבר ראינו שקיים איבר כזה - &lt;span&gt;\( \pi \)&lt;/span&gt; (את זה ראינו בעזרת המשפט היסודי). אם כן, &lt;span&gt;\( q \)&lt;/span&gt; כופה גם את &lt;span&gt;\( \left(\sigma,\pi,\tau_{1},\ldots,\tau_{n}\right) \)&lt;/span&gt; וגם את &lt;span&gt;\( \left(\sigma,\pi^{\prime},\tau_{1},\ldots,\tau_{n}\right) \)&lt;/span&gt;, כלומר ב-&lt;span&gt;\( G \)&lt;/span&gt; גם &lt;span&gt;\( \pi^{G} \)&lt;/span&gt; וגם &lt;span&gt;\( \pi^{\prime G} \)&lt;/span&gt; יתאימו לאיבר &lt;span&gt;\( u=\sigma^{G} \)&lt;/span&gt; על פי &lt;span&gt;\( \phi \)&lt;/span&gt;. אבל כזכור, הדרישה שלנו מהאקסיומה הייתה שההתאמה ל-&lt;span&gt;\( u \)&lt;/span&gt; תהיה &lt;strong&gt;יחידה&lt;/strong&gt;, מה שאומר ש-&lt;span&gt;\( \pi^{G}=\pi^{\prime G} \)&lt;/span&gt;, ואנחנו יודעים ש-&lt;span&gt;\( \pi^{\prime G} \)&lt;/span&gt; התקבל על ידי מתן ערך ב-&lt;span&gt;\( G \)&lt;/span&gt; לשם-&lt;span&gt;\( P \)&lt;/span&gt; מדרגה &lt;span&gt;\( \alpha \)&lt;/span&gt; לכל היותר, כי &lt;span&gt;\( \pi^{\prime}\in N_{\alpha_{\sigma,q}} \)&lt;/span&gt; ו-&lt;span&gt;\( \alpha \)&lt;/span&gt; הוא הסופרמום של קבוצה שכוללת את &lt;span&gt;\( \alpha_{\sigma,q} \)&lt;/span&gt;. המסקנה: &lt;span&gt;\( v=\pi^{G}=\pi^{\prime G}\in\tilde{V}_{\alpha} \)&lt;/span&gt;, וזה מה שרצינו להראות. עכשיו אקסיומת ההפרדה מסיימת את העבודה בשבילנו.&lt;/p&gt;

&lt;h2&gt;אקסיומת הבחירה&lt;/h2&gt;

&lt;p&gt;זהו, נשארה רק אקסיומה אחת כדי לסיים להוכיח ש-&lt;span&gt;\( \mathcal{M}\left[G\right] \)&lt;/span&gt; מקיימת את ZFC! בשביל אקסיומת הבחירה אנחנו הולכים “לרמות” טיפה ולהוכיח במקומה את &lt;strong&gt;עקרון הסדר הטוב&lt;/strong&gt;: לכל &lt;span&gt;\( \tau^{G}\in\mathcal{M}\left[G\right] \)&lt;/span&gt; קיים סדר טוב על אברי &lt;span&gt;\( \tau^{G} \)&lt;/span&gt;. זה גורר את אקסיומת הבחירה, כי בהינתן אוסף של קבוצות אפשר לבנות עבורו פונקציית בחירה באופן הבא: לקחת את האיחוד של הקבוצות, לסדר את האיחוד הזה בסדר טוב, ואז לכל קבוצה להגדיר שהפונקציה תחזיר עליה את האיבר המינימלי מבין קבוצת האיברים באיחוד ששייך אליה.&lt;/p&gt;

&lt;p&gt;אני הולך לעשות כמו הספר של Weaver ובעיקר לנפנף בידיים עכשיו, אבל מותר לנו לנפנף בידיים כי עד עכשיו הוכחנו ש-&lt;span&gt;\( \mathcal{M}\left[G\right] \)&lt;/span&gt; מקיימת את ZF, כלומר אפשר לעשות בה כל מה שעושים במתמטיקה “רגילה” חוץ מאותם דברים שדורשים את אקסיומת הבחירה (רוב המתמטיקה הרגילה לא דורשת אותה).&lt;/p&gt;

&lt;p&gt;אני אזדקק לבניה אחת שמערבת שמות-&lt;span&gt;\( P \)&lt;/span&gt;: בניה של זוג סדור. בשביל זה בואו ניזכר מה קרה כשרציתי להוכיח את אקסיומת הזיווג: היו לנו שני שמות &lt;span&gt;\( \tau_{1},\tau_{2} \)&lt;/span&gt; ובניתי שם חדש &lt;span&gt;\( \tau_{\left\{ 1,2\right\} } \)&lt;/span&gt; שקיים &lt;span&gt;\( \tau_{\left\{ 1,2\right\} }^{G}=\left\{ \tau_{1}^{G},\tau_{2}^{G}\right\}  \)&lt;/span&gt;: עשיתי את זה על ידי ההגדרה &lt;span&gt;\( \tau_{\left\{ 1,2\right\} }=\left\{ \left(\sigma,p\right)\ |\left(\sigma=\tau_{1}\vee\sigma=\tau_{2}\right)\wedge p\in P\right\}  \)&lt;/span&gt;. עכשיו, אני רוצה לעשות משהו דומה עבור &lt;strong&gt;זוג סדור&lt;/strong&gt;, כלומר לבנות &lt;span&gt;\( \tau_{\left(1,2\right)} \)&lt;/span&gt; כך ש-&lt;span&gt;\( \tau_{\left(1,2\right)}^{G}=\left(\tau_{1}^{G},\tau_{2}^{G}\right) \)&lt;/span&gt;.&lt;/p&gt;

&lt;p&gt;כזכור, זוג סדור הוגדר אצלנו בצורה הזו: &lt;span&gt;\( \left(a,b\right)=\left\{ \left\{ a\right\} ,\left\{ a,b\right\} \right\} =\left\{ \left\{ a,a\right\} ,\left\{ a,b\right\} \right\}  \)&lt;/span&gt;. זה מראה שאפשר לבנות זוג סדור על ידי שלוש “הפעלות” של בניית זוג לא סדור. לכן הנה הרעיון: נגדיר &lt;span&gt;\( \sigma_{1}=\tau_{\left\{ 1,1\right\} },\sigma_{2}=\tau_{\left\{ 1,2\right\} } \)&lt;/span&gt; ואז &lt;span&gt;\( \tau_{\left(1,2\right)}=\sigma_{\left\{ 1,2\right\} } \)&lt;/span&gt;. די פשוט. כדי לחסוך לעצמי כאב ראש בסימונים אני אסמן ב-&lt;span&gt;\( \text{op}\left(\tau,\sigma\right) \)&lt;/span&gt; את השם שמייצג את הזוג הסודר של &lt;span&gt;\( \tau,\sigma \)&lt;/span&gt;, עכשיו כשראינו איך בונים אותו.&lt;/p&gt;

&lt;p&gt;עוד דבר שנזדקק לו הוא העובדה שלכל איבר של &lt;span&gt;\( x\in\mathcal{M} \)&lt;/span&gt; קיים שם &lt;span&gt;\( \check{x}\in\mathcal{M} \)&lt;/span&gt; שנותן אותו ב-&lt;span&gt;\( \mathcal{M}\left[G\right] \)&lt;/span&gt;, דהיינו &lt;span&gt;\( \check{x}^{G}=x \)&lt;/span&gt; (לא אחזור על הבניה שלו)&lt;/p&gt;

&lt;p&gt;אם כן, ניקח &lt;span&gt;\( \tau^{G}\in\mathcal{M}\left[G\right] \)&lt;/span&gt; שאני רוצה לסדר בסדר טוב, ועכשיו נגדיר קבוצה&lt;/p&gt;

&lt;p&gt;&lt;span&gt;\( \left\{ \left(\text{op}\left(\check{\left(\sigma,p\right)},\sigma\right),p\right)\ |\ \left(\sigma,p\right)\in\tau\right\}  \)&lt;/span&gt;&lt;/p&gt;

&lt;p&gt;מה יש לנו פה? לכל &lt;span&gt;\( \left(\sigma,p\right)\in\tau \)&lt;/span&gt; אנחנו בונים זוג סדור שהאיבר הראשון שלו הוא הקידוד של &lt;span&gt;\( \left(\sigma,p\right) \)&lt;/span&gt; בתור שם, והאיבר השני שלו הוא רק &lt;span&gt;\( \sigma \)&lt;/span&gt;, כשלכל זה מוצמדת התגית &lt;span&gt;\( p \)&lt;/span&gt;. כל התפלץ הזה הוא עצמו שם-&lt;span&gt;\( P \)&lt;/span&gt; כי אם &lt;span&gt;\( p\subseteq q \)&lt;/span&gt; אנחנו יודעים ש-&lt;span&gt;\( \left(\sigma,q\right)\in\tau \)&lt;/span&gt; (מכיוון ש-&lt;span&gt;\( \tau \)&lt;/span&gt; הוא שם) ולכן &lt;span&gt;\( q \)&lt;/span&gt; עם כל התפלץ גם יהיה במה שבנינו.&lt;/p&gt;

&lt;p&gt;כשניקח את השם שבנינו ונציב לו ערך בעזרת &lt;span&gt;\( G \)&lt;/span&gt;, מה נקבל? רק תיוגים עם &lt;span&gt;\( p\in G \)&lt;/span&gt; יישארו בקבוצה, ועבורם &lt;span&gt;\( \text{op}\left(\check{\left(\sigma,p\right)},\sigma\right) \)&lt;/span&gt; הולך להתפרש אל &lt;span&gt;\( \left(\left(\sigma,p\right),\sigma^{G}\right) \)&lt;/span&gt;. על אוסף הזוגות הזה אפשר לחשוב בתור פונקציה &lt;span&gt;\( f \)&lt;/span&gt; מתת-קבוצה של &lt;span&gt;\( \tau \)&lt;/span&gt; (שכוללת את אותם זוגות שבהם התיוג נלקח מתוך &lt;span&gt;\( G \)&lt;/span&gt;) שהיא &lt;strong&gt;על &lt;/strong&gt;&lt;span&gt;\( \tau^{G} \)&lt;/span&gt; (כלומר, כל איבר ב-&lt;span&gt;\( \tau^{G} \)&lt;/span&gt; מתקבל כפלט של הפונקציה). זה מאפשר לנו לבנות פונקציה בכיוון הנגדי: &lt;span&gt;\( g:\tau^{G}\to\tau \)&lt;/span&gt; שמוגדרת כך ש-&lt;span&gt;\( g\left(y\right)=\min\left\{ x\in\tau\ |\ f\left(x\right)=y\right\}  \)&lt;/span&gt;. כדי שיהיה הגיון בהגדרה הזו צריך ש-&lt;span&gt;\( \tau \)&lt;/span&gt; תהיה מסודרת בסדר טוב שיאפשר לקחת מינימום לכל תת-קבוצה; אבל הרי &lt;span&gt;\( \tau \)&lt;/span&gt; היא איבר של &lt;span&gt;\( \mathcal{M} \)&lt;/span&gt; ויש לנו כבר את אקסיומת הבחירה עבור &lt;span&gt;\( \mathcal{M} \)&lt;/span&gt;, אז זה ניתן לביצוע.&lt;/p&gt;

&lt;p&gt;אם כן, קיבלנו פונקציה חח”ע &lt;span&gt;\( g:\tau^{G}\to\tau \)&lt;/span&gt;, מה שנקרא &lt;strong&gt;שיכון&lt;/strong&gt; במתמטית. מה שנחמד בשיכונים הוא שהם מאפשרים לקחת את המבנה של הקבוצה בטווח של הפונקציה ולהחיל אותו על הקבוצה שבתחום: דהיינו, ניקח את הסדר הטוב על &lt;span&gt;\( \tau \)&lt;/span&gt; ונשרה אותו על &lt;span&gt;\( \tau^{G} \)&lt;/span&gt; על ידי כך ש-&lt;span&gt;\( y_{1}\le y_{2}\iff g\left(y_{1}\right)\le g\left(y_{2}\right) \)&lt;/span&gt;. זה יסדר גם את &lt;span&gt;\( \tau^{G} \)&lt;/span&gt; בסדר טוב, וסיימנו להוכיח שאקסיומת הבחירה מתקיימת עבור &lt;span&gt;\( \mathcal{M}\left[G\right] \)&lt;/span&gt;!&lt;/p&gt;

&lt;h2&gt;סיכום הביניים המסורתי&lt;/h2&gt;

&lt;p&gt;אוקיי, אז איפה אנחנו עומדים עכשיו? המצב די טוב: סיימנו את &lt;strong&gt;כל&lt;/strong&gt; עבודת ההכנה שנדרשה לנו. כל המנגנון של תורת הכפייה כבר קיים בשלמותו, רק נותר ליישם אותו פעמיים: פעם אחת כדי להראות שהשערת הרצף עקבית עם ZFC, ופעם אחת כדי להראות ששלילת השערת הרצף עקבית עם ZFC.&lt;/p&gt;

&lt;p&gt;בואו נראה שוב מה המסלול שעברנו:&lt;/p&gt;

&lt;ul&gt; &lt;li&gt;בניית &quot;יקום מתמטי זעיר&quot; &lt;span&gt;\( \mathcal{M} \)&lt;/span&gt; שבו ZFC מתקיימת (במובן מסוים, עם הסתייגויות טכניות) למרות שזה יקום בגודל של צעצוע.&lt;/li&gt;


&lt;li&gt;הכנסת מושגים של &quot;תנאי כפייה&quot; &lt;span&gt;\( P \)&lt;/span&gt; ו&quot;אידאל גנרי&quot; &lt;span&gt;\( G \)&lt;/span&gt; שבאים לתאר בניות חלקיות של הדבר שאנחנו רוצים להוסיף ל-&lt;span&gt;\( \mathcal{M} \)&lt;/span&gt; כדי שהטענה שאנו רוצים להראות את העקביות שלה תתקיים בתוך ההרחבה של &lt;span&gt;\( \mathcal{M} \)&lt;/span&gt;.&lt;/li&gt;


&lt;li&gt;הגדרה של האופן שבו ההרחבה &lt;span&gt;\( \mathcal{M}\left[G\right] \)&lt;/span&gt; הזו נבנית: אוסף של שמות-&lt;span&gt;\( P \)&lt;/span&gt; שנבנים בתוך &lt;span&gt;\( \mathcal{M} \)&lt;/span&gt;, ואז נתינת ערך להם באמצעות &lt;span&gt;\( G \)&lt;/span&gt; שמוציאה אותנו מגבולות &lt;span&gt;\( \mathcal{M} \)&lt;/span&gt;.&lt;/li&gt;


&lt;li&gt;הוכחה שכל ZFC מתקיימת גם ב-&lt;span&gt;\( \mathcal{M}\left[G\right] \)&lt;/span&gt;, תוך שימוש אינטנסיבי במשפט היסודי שמראה לנו שאם פסוק מתקיים ב-&lt;span&gt;\( \mathcal{M}\left[G\right] \)&lt;/span&gt; מסוים, אז קיים ב-&lt;span&gt;\( G \)&lt;/span&gt; איבר בודד שכופה שהפסוק יתקיים בכל הרחבה על ידי אידאל שמכיל אותו.&lt;/li&gt;

&lt;/ul&gt;

&lt;p&gt;היה פה לא מעט לעכל, אבל זה הולך להשתלם עכשיו - עדיין נזדקק לעבודה כדי להבין את מה שהולך להגיע, אבל רוב הקושי הטכני מאחורינו ואנחנו כמעט שם.&lt;/p&gt;</content><author><name></name></author><category term="השערת הרצף" /><summary type="html">מבוא</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ז’: המשפט היסודי של תורת הכפיה (המקרה הפרטי שהוא עיקר העבודה)</title><link href="http://gadial.net/2023/07/29/continuum_hypothesis_forcing_fundemental_theorem_first_part/" rel="alternate" type="text/html" title="בעקבות השערת הרצף, חלק ז&apos;: המשפט היסודי של תורת הכפיה (המקרה הפרטי שהוא עיקר העבודה)" /><published>2023-07-29T00:00:00+00:00</published><updated>2023-07-29T00:00:00+00:00</updated><id>http://gadial.net/2023/07/29/continuum_hypothesis_forcing_fundemental_theorem_first_part</id><content type="html" xml:base="http://gadial.net/2023/07/29/continuum_hypothesis_forcing_fundemental_theorem_first_part/">&lt;h2&gt;מבוא&lt;/h2&gt;

&lt;p&gt;בפוסט הקודם ראינו את ההגדרה המרכזית של תורת הכפיה, והפעם נראה את המשפט המרכזי של תורת הכפיה. ההגדרה המרכזית הייתה האופן שבו בהינתן ה”עולם” &lt;span&gt;\( \mathcal{M} \)&lt;/span&gt; שלנו ואידאל גנרי &lt;span&gt;\( G \)&lt;/span&gt; בו, אנחנו בונים מתוכם את ההרחבה &lt;span&gt;\( \mathcal{M}\left[G\right] \)&lt;/span&gt;, שהיא קבוצה שמכילה את &lt;span&gt;\( \mathcal{M} \)&lt;/span&gt; ואת &lt;span&gt;\( G \)&lt;/span&gt; (את אלו ראינו) ומקיימת את אותן תכונות יפות כמו &lt;span&gt;\( \mathcal{M} \)&lt;/span&gt;: היא בת מניה, טרנזיטיבית ומקיימת את אקסיומות ZFC.&lt;/p&gt;

&lt;p&gt;כזכור, &lt;span&gt;\( \mathcal{M}\left[G\right] \)&lt;/span&gt; נבנתה בתהליך דו-שלבי. בשלב הראשון הגדרנו משהו שנקרא שמות-&lt;span&gt;\( P \)&lt;/span&gt;, ובשלב השני לכל שם-&lt;span&gt;\( P \)&lt;/span&gt; &lt;span&gt;\( \sigma \)&lt;/span&gt; התאמנו ערך &lt;span&gt;\( \sigma^{G} \)&lt;/span&gt; והגדרנו את &lt;span&gt;\( \mathcal{M}\left[G\right] \)&lt;/span&gt; בתור הקבוצה של כל ה-&lt;span&gt;\( \sigma^{G} \)&lt;/span&gt; הללו לכל שמות ה-&lt;span&gt;\( P \)&lt;/span&gt; הקיימים מעל &lt;span&gt;\( \mathcal{M} \)&lt;/span&gt;. הבניה של שמות ה-&lt;span&gt;\( P \)&lt;/span&gt; וההגדרה של השמת הערך עבורם היו רקורסיביים. שם-&lt;span&gt;\( P \)&lt;/span&gt; &lt;span&gt;\( \tau \)&lt;/span&gt; היה קבוצה של זוגות מהצורה &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( p\in P \)&lt;/span&gt; ואילו &lt;span&gt;\( \sigma \)&lt;/span&gt; הוא שם-&lt;span&gt;\( P \)&lt;/span&gt; שכבר הוגדר קודם, ובנוסף הייתה לנו דרישה לפיה אם &lt;span&gt;\( q \)&lt;/span&gt; הוא הרחבה של &lt;span&gt;\( p \)&lt;/span&gt; וגם &lt;span&gt;\( \left(\sigma,p\right)\in\tau \)&lt;/span&gt; אז &lt;span&gt;\( \left(\sigma,q\right)\in\tau \)&lt;/span&gt;. ההגדרה של השמת ערך הייתה &lt;span&gt;\( \tau^{G}=\left\{ \sigma^{G}\ |\ \exists p\in G:\left(\sigma,p\right)\in\tau\right\}  \)&lt;/span&gt;.&lt;/p&gt;

&lt;p&gt;עבור הבניה הזו ראינו איך מתקיימות חלק מהאקסיומות: היקפיות, זיווג, איחוד, אינסוף ויסוד. עד כאן הכל טוב, אבל בשביל לטפל ביתר האקסיומות אני צריך משהו חזק יותר. &lt;strong&gt;הרבה יותר&lt;/strong&gt;.&lt;/p&gt;

&lt;p&gt;המשהו הזה כל כך חזק שהוא נקרא &lt;strong&gt;המשפט היסודי של תורת הכפיה&lt;/strong&gt; והוא אומר, בגדול, שקבוצת תנאי הכפיה &lt;span&gt;\( P \)&lt;/span&gt; קובעת את המבנה &lt;span&gt;\( \mathcal{M}\left[G\right] \)&lt;/span&gt; בצורה כל כך חזקה, שעבור כל נוסחה &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; קיים תנאי כפיה &lt;span&gt;\( p \)&lt;/span&gt; כך ש&lt;strong&gt;לכל&lt;/strong&gt; &lt;span&gt;\( G \)&lt;/span&gt; שמכיל את &lt;span&gt;\( p \)&lt;/span&gt;, אנו יודעים ש-&lt;span&gt;\( \mathcal{M}\left[G\right] \)&lt;/span&gt; יספק את &lt;span&gt;\( \phi \)&lt;/span&gt;. במילים אחרות, תנאי הכפיה הבודד &lt;span&gt;\( p\in G \)&lt;/span&gt; &lt;strong&gt;כופה&lt;/strong&gt; על &lt;span&gt;\( \mathcal{M}\left[G\right] \)&lt;/span&gt; לקיים את הנוסחה.&lt;/p&gt;

&lt;p&gt;להבין את הניסוח המדויק של המשפט יכול להיות קצת מעצבן, אז בואו נפתח עם דוגמא - דוגמא חשובה במיוחד, כי היא מצד אחד המקרה הפרטי הבסיסי ביותר של המשפט, ומצד שני ההוכחה שלה תהיה החלק הקשה ביותר בהוכחה של המשפט כולו והיא תתפרש על כל הפוסט הזה ותדרוש הרבה פרטים טכניים. הדוגמא היא הנוסחה האטומית &lt;span&gt;\( x_{1}=x_{2} \)&lt;/span&gt;.&lt;/p&gt;

&lt;p&gt;הנוסחה האטומית הזו כוללת שני &lt;strong&gt;משתנים חופשיים&lt;/strong&gt;, &lt;span&gt;\( x_{1},x_{2} \)&lt;/span&gt;. אין לה ערך אמת בפני עצמה ב-&lt;span&gt;\( \mathcal{M}\left[G\right] \)&lt;/span&gt;; אנחנו צריכים לבחור השמה של ערכים לשני המשתנים הללו. השמה פירושה לבחור איברים של &lt;span&gt;\( \mathcal{M}\left[G\right] \)&lt;/span&gt; ולהציב אותם בנוסחה במקום המשתנים, כלומר נקבל משהו כמו &lt;span&gt;\( \tau_{1}^{G}=\tau_{2}^{G} \)&lt;/span&gt;, וזו טענה שיכולה להיות נכונה &lt;strong&gt;אך ורק&lt;/strong&gt; אם &lt;span&gt;\( \tau_{1}^{G} \)&lt;/span&gt; ו-&lt;span&gt;\( \tau_{2}^{G} \)&lt;/span&gt; הם אותם איברים &lt;strong&gt;בדיוק&lt;/strong&gt;. אז איפה בעצם נכנסים תנאי הכפייה לתמונה? מה המשפט פה בכלל?&lt;/p&gt;

&lt;p&gt;בשביל לראות את זה צריך לקחת צעד אחורה ולא לחשוב על &lt;span&gt;\( \mathcal{M}\left[G\right] \)&lt;/span&gt; בתור משהו קבוע. השאלה שאנחנו שואלים את עצמנו עכשיו היא - עבור ערכים שונים של &lt;span&gt;\( G \)&lt;/span&gt;, מה קובע האם הנוסחה תתקיים? אבל גם זו נדמית כמו שאלה חסרת משמעות: הנוסחה &lt;span&gt;\( x_{1}=x_{2} \)&lt;/span&gt; מתקיימת אם ורק אם מציבים בשני המשתנים שלה את אותו איבר, סוף הסיפור.&lt;/p&gt;

&lt;p&gt;לכן אנחנו שואלים שאלה קצת שונה. אנחנו מתחילים עם שני שמות-&lt;span&gt;\( P \)&lt;/span&gt;, &lt;span&gt;\( \tau_{1},\tau_{2} \)&lt;/span&gt;. בפני עצמם, השמות הללו הם בסך הכל איברים של &lt;span&gt;\( \mathcal{M} \)&lt;/span&gt;. אם נבחר &lt;span&gt;\( G \)&lt;/span&gt; נוכל להעביר אותם תהליך של השמה שיחזיר מהם ערך שהוא איבר ב-&lt;span&gt;\( \mathcal{M}\left[G\right] \)&lt;/span&gt;, אבל הם קיימים גם בלי שיהיה &lt;span&gt;\( G \)&lt;/span&gt; אחד ספציפי ברקע. עכשיו אני יכול “להציב” אותם ב-&lt;span&gt;\( x_{1}=x_{2} \)&lt;/span&gt; ולקבל את הנוסחה &lt;span&gt;\( \tau_{1}=\tau_{2} \)&lt;/span&gt;. אני חושב על זה בתור סימון בלבד, מין תבנית שמחכה שנבחר &lt;span&gt;\( G \)&lt;/span&gt; ספציפי ואז נקבל מהנוסחה הזו את &lt;span&gt;\( \tau_{1}^{G}=\tau_{2}^{G} \)&lt;/span&gt;. והשאלה שאנחנו שואלים היא: מה צריך &lt;span&gt;\( G \)&lt;/span&gt; לקיים כדי שהנוסחה &lt;span&gt;\( \tau_{1}^{G}=\tau_{2}^{G} \)&lt;/span&gt; תהיה בעלת ערך T? התשובה היא שעבור &lt;span&gt;\( \tau_{1},\tau_{2} \)&lt;/span&gt; הללו קיים תנאי כפיה &lt;span&gt;\( p \)&lt;/span&gt; כך שאם &lt;span&gt;\( p\in G \)&lt;/span&gt;, מובטח ש-&lt;span&gt;\( \tau_{1}^{G}=\tau_{2}^{G} \)&lt;/span&gt; היא אכן בעלת ערך T.&lt;/p&gt;

&lt;p&gt;בואו נעבור לנסח את זה פורמלית, ולהבין איך בכלל תלך ההוכחה.&lt;/p&gt;

&lt;h2&gt;מנסחים את זה פורמלית ומבינים איך בכלל הולכת ההוכחה&lt;/h2&gt;

&lt;p&gt;מושג המפתח שעליו אנחנו מדברים כאן הוא מתי תנאי כפיה &lt;span&gt;\( p \)&lt;/span&gt; &lt;strong&gt;כופה&lt;/strong&gt; משהו על נוסחה ושמות-&lt;span&gt;\( P \)&lt;/span&gt; שמופיעים בה. אז תהא &lt;span&gt;\( \phi\left(x_{1},\ldots,x_{n}\right) \)&lt;/span&gt; נוסחה כלשהי עם משתנים חופשיים &lt;span&gt;\( x_{1},\ldots,x_{n} \)&lt;/span&gt; ויהיו &lt;span&gt;\( \tau_{1},\ldots,\tau_{n} \)&lt;/span&gt; שמות-&lt;span&gt;\( P \)&lt;/span&gt; כלשהם, ויהא &lt;span&gt;\( p\in P \)&lt;/span&gt; תנאי כפיה כלשהו. אני אגיד ש-&lt;span&gt;\( p \)&lt;/span&gt; &lt;strong&gt;כופה&lt;/strong&gt; את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; ואסמן זאת &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt; אם &lt;strong&gt;לכל&lt;/strong&gt; אידאל גנרי &lt;span&gt;\( G \)&lt;/span&gt; כך ש-&lt;span&gt;\( p\in G \)&lt;/span&gt;, מתקיים ש-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;, דהיינו הפסוק &lt;span&gt;\( \phi\left(x_{1},\ldots,x_{n}\right) \)&lt;/span&gt; מקבל ערך T במודל של &lt;span&gt;\( \mathcal{M}\left[G\right] \)&lt;/span&gt; תחת ההשמה שנותנת למשתנים את הערכים &lt;span&gt;\( \tau_{1}^{G},\ldots,\tau_{n}^{G} \)&lt;/span&gt; (שימו לב: ב-&lt;span&gt;\( \phi \)&lt;/span&gt; יכולים להיות גם משתנים מכומתים, והרעיון הוא שהערכים המכומתים הללו מגיעים מתוך &lt;span&gt;\( \mathcal{M}\left[G\right] \)&lt;/span&gt;). הנקודה העדינה שצריך לשים לב אליה היא שכפיה לא תלויה רק בתנאי &lt;span&gt;\( p \)&lt;/span&gt; ובפסוק &lt;span&gt;\( \phi \)&lt;/span&gt; אלא גם &lt;strong&gt;בשמות ספציפיים&lt;/strong&gt; &lt;span&gt;\( \tau_{1},\ldots,\tau_{n} \)&lt;/span&gt;, כלומר &lt;span&gt;\( p \)&lt;/span&gt; לא סתם כופה את הפסוק &lt;span&gt;\( \phi \)&lt;/span&gt; אלא את ה”תבנית” &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; שהיא ערבוב של הפסוק והשמות.&lt;/p&gt;

&lt;p&gt;המשפט הכללי שאני רוצה להוכיח - “המשפט היסודי של תורת הכפיה”, הוא זה: לכל אידאל גנרי &lt;span&gt;\( G \)&lt;/span&gt;, נוסחה &lt;span&gt;\( \phi\left(x_{1},\ldots,x_{n}\right) \)&lt;/span&gt; ושמות-&lt;span&gt;\( P \)&lt;/span&gt; &lt;span&gt;\( \tau_{1},\ldots,\tau_{n} \)&lt;/span&gt;, מתקיים ש-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אם ורק אם קיים &lt;span&gt;\( p\in G \)&lt;/span&gt; כך ש-&lt;span&gt;\( p \)&lt;/span&gt; כופה את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt;. בניסוח הפורמלי המלא בפוסט הבא יהיה עוד חלק חשוב לא פחות שעוסק ביכולת שלנו להגדיר את יחס הכפיה במסגרת &lt;span&gt;\( \mathcal{M} \)&lt;/span&gt;, אבל בינתיים אני חושב שזה יכול רק לבלבל אז בואו נראה איך זה צץ מעצמו כשאנחנו מוכיחים את המשפט.&lt;/p&gt;

&lt;p&gt;כיוון אחד של המשפט הוא טריוויאלי: מן הסתם אם יש ב-&lt;span&gt;\( G \)&lt;/span&gt; איבר &lt;span&gt;\( p \)&lt;/span&gt; שכופה את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; אז נובע מכך מייד ש-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; כי זה נובע מיידית מההגדרה של &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;. מה שמעניין הוא הכיוון השני: שאם &lt;span&gt;\( \phi\left(\tau_{1}^{G},\ldots,\tau_{n}^{G}\right) \)&lt;/span&gt; מקבלת T במודל הספציפי &lt;span&gt;\( \mathcal{M}\left[G\right] \)&lt;/span&gt;, זה אומר שאפשר “לזקק” את &lt;span&gt;\( G \)&lt;/span&gt; לכדי איבר בודד &lt;span&gt;\( p\in G \)&lt;/span&gt; שהוא זה שאחראי לזה.&lt;/p&gt;

&lt;p&gt;כרגע אני רוצה להסתפק ביעד הצנוע של להוכיח את זה עבור הנוסחה &lt;span&gt;\( x_{1}=x_{2} \)&lt;/span&gt;. כלומר, יהיו &lt;span&gt;\( \tau_{1},\tau_{2} \)&lt;/span&gt; שני שמות-&lt;span&gt;\( P \)&lt;/span&gt;; אני רוצה להראות שאם עבור אידאל גנרי &lt;span&gt;\( G \)&lt;/span&gt; מתקיים &lt;span&gt;\( \tau_{1}^{G}=\tau_{2}^{G} \)&lt;/span&gt; , אז קיים &lt;span&gt;\( p\in G \)&lt;/span&gt; כך ש-&lt;span&gt;\( p\Vdash\tau_{1}=\tau_{2} \)&lt;/span&gt;, דהיינו &lt;strong&gt;לכל&lt;/strong&gt; אידאל גנרי &lt;span&gt;\( G^{\prime} \)&lt;/span&gt; כך ש-&lt;span&gt;\( p\in G^{\prime} \)&lt;/span&gt; יתקיים &lt;span&gt;\( \tau_{1}^{G^{\prime}}=\tau_{2}^{G^{\prime}} \)&lt;/span&gt;. זו המטרה, וזו לא תהיה מטרה קלה בכלל, אבל נסתדר.&lt;/p&gt;

&lt;p&gt;לפני שמדברים על מה קורה בתוך אידאלים גנריים, אנחנו צריכים לענות לשאלה יותר בסיסית - האם אנחנו יכולים, עבור &lt;span&gt;\( \tau_{1},\tau_{2} \)&lt;/span&gt;, “לתפוס” את אותם &lt;span&gt;\( p \)&lt;/span&gt;-ים שכופים את השוויון שלהם? זה יצריך מאיתנו בניה לא טריוויאלית וזהירה, אבל התשובה היא &lt;strong&gt;כן&lt;/strong&gt;.&lt;/p&gt;

&lt;p&gt;כזכור, את שמות ה-&lt;span&gt;\( P \)&lt;/span&gt; בנינו באופן היררכי; בנינו סדרה &lt;span&gt;\( N_{\alpha} \)&lt;/span&gt; של קבוצות, שמאונדקסות על ידי הסודרים שמופיעים ב-&lt;span&gt;\( \mathcal{M} \)&lt;/span&gt;, כך שכל שם-&lt;span&gt;\( P \)&lt;/span&gt; השתייך לאחת הקבוצות. &lt;strong&gt;הדרגה&lt;/strong&gt; של שם-&lt;span&gt;\( P \)&lt;/span&gt; הייתה האינדקס המינימלי &lt;span&gt;\( \alpha \)&lt;/span&gt; של קבוצה כזו שבה הוא מופיע; האיברים שלו התבססו על שמות-&lt;span&gt;\( P \)&lt;/span&gt; מדרגה נמוכה יותר. בהיררכייה הזו נשתמש כדי ליצור את ה&lt;strong&gt;יחס&lt;/strong&gt; &lt;span&gt;\( p\Vdash\tau_{1}=\tau_{2} \)&lt;/span&gt;. יחס כזה הוא אוסף של &lt;strong&gt;שלשות&lt;/strong&gt; מהצורה &lt;span&gt;\( \left(p,\tau_{1},\tau_{2}\right) \)&lt;/span&gt;; ונבנה את אוסף השלשות הזה בצורה רקורסיבית. לכל סודר &lt;span&gt;\( \alpha\in\mathcal{M} \)&lt;/span&gt; נגדיר קבוצה &lt;span&gt;\( \mathcal{F}_{\alpha} \)&lt;/span&gt; שכוללת חלק מהשלשות הללו, בהתאם לדרגה של &lt;span&gt;\( \tau_{1},\tau_{2} \)&lt;/span&gt;. פורמלית, &lt;span&gt;\( \mathcal{F}_{\alpha}\subseteq P\times N_{\alpha}\times N_{\alpha} \)&lt;/span&gt;, כלומר ב-&lt;span&gt;\( \mathcal{F}_{\alpha} \)&lt;/span&gt; יופיעו אותם שמות-&lt;span&gt;\( P \)&lt;/span&gt; שהם לכל היותר מדרגה &lt;span&gt;\( \alpha \)&lt;/span&gt;.&lt;/p&gt;

&lt;p&gt;בואו נסמן את הדרגה של שם-&lt;span&gt;\( P \)&lt;/span&gt; כלשהו ב-&lt;span&gt;\( \text{rank}\left(\tau\right) \)&lt;/span&gt; ועבור שני שמות, נסמן &lt;span&gt;\( \text{rank}\left(\tau_{1},\tau_{2}\right)=\text{max}\left\{ \text{rank}\left(\tau_{1}\right),\text{rank}\left(\tau_{2}\right)\right\}  \)&lt;/span&gt;. עכשיו אפשר סוף סוף להגדיר פורמלית את &lt;span&gt;\( \mathcal{F}_{\alpha} \)&lt;/span&gt;: &lt;span&gt;\( \left(p,\tau_{1},\tau_{2}\right)\in\mathcal{F}_{\alpha} \)&lt;/span&gt; אם מתקיימים שני התנאים הבאים (שהם בעצם ניסוחים סימטריים של אותו דבר):&lt;/p&gt;

&lt;ul&gt; &lt;li&gt;לכל &lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; כך ש-&lt;span&gt;\( p\subseteq q_{1} \)&lt;/span&gt;, קיים &lt;span&gt;\( \left(\sigma_{2},q_{2}\right)\in\tau_{2} \)&lt;/span&gt; כך ש-&lt;span&gt;\( q_{1}\subseteq q_{2} \)&lt;/span&gt; ו-&lt;span&gt;\( \left(q_{2},\sigma_{1},\sigma_{2}\right)\in\mathcal{F}_{\text{rank}\left(\sigma_{1},\sigma_{2}\right)} \)&lt;/span&gt;.&lt;/li&gt;


&lt;li&gt;לכל &lt;span&gt;\( \left(\sigma_{2},q_{2}\right)\in\tau_{2} \)&lt;/span&gt; כך ש-&lt;span&gt;\( p\subseteq q_{2} \)&lt;/span&gt;, קיים &lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; כך ש-&lt;span&gt;\( q_{2}\subseteq q_{1} \)&lt;/span&gt; ו-&lt;span&gt;\( \left(q_{1},\sigma_{1},\sigma_{2}\right)\in\mathcal{F}_{\text{rank}\left(\sigma_{1},\sigma_{2}\right)} \)&lt;/span&gt;.&lt;/li&gt;

&lt;/ul&gt;

&lt;p&gt;לא לגמרי ברור בשלב הזה מה הרעיון בהגדרה ולמה זה עובד - נקדיש לא מעט עבודה טכנית בשביל זה. אבל בשלב הזה אפשר כבר להשתכנע שהשימוש ברקורסיה פה הוא תקין: אנחנו מגדירים את &lt;span&gt;\( \mathcal{F}_{\alpha} \)&lt;/span&gt; תוך הסתמכות על כך ש-&lt;span&gt;\( \mathcal{F}_{\text{rank}\left(\sigma_{1},\sigma_{2}\right)} \)&lt;/span&gt; כבר הוגדר לכל &lt;span&gt;\( \sigma_{1},\sigma_{2} \)&lt;/span&gt; שמופיעים בתוך &lt;span&gt;\( \tau_{1},\tau_{2} \)&lt;/span&gt; בהתאמה. זה עובד, כי &lt;span&gt;\( \text{rank}\left(\sigma_{i}\right)&amp;lt;\text{rank}\left(\tau_{i}\right)\le\alpha \)&lt;/span&gt; (ממש על פי הגדרה; שם-&lt;span&gt;\( P \)&lt;/span&gt; מדרגה מסוימת מוגדר על ידי אוסף זוגות שנבנים משמות שדרגתם קטנה יותר) ולכן &lt;span&gt;\( \text{rank}\left(\sigma_{1},\sigma_{2}\right)&amp;lt;\alpha \)&lt;/span&gt;.&lt;/p&gt;

&lt;h2&gt;מוכיחים שזה עובד - החימום&lt;/h2&gt;

&lt;p&gt;לפני שאני אגיע להוכחה המרכזית, אני צריך להוכיח כמה טענות עזר שיהיו קריטיות במהלכה. הן עצמן פשוטות למדי ומרגישות כמו משחק בהגדרות.&lt;/p&gt;

&lt;p&gt;ראשית, בואו נוכיח שאם &lt;span&gt;\( G \)&lt;/span&gt; הוא אידאל גנרי ו-&lt;span&gt;\( D\in\mathcal{M} \)&lt;/span&gt; היא קבוצה &lt;span&gt;\( D\subseteq P \)&lt;/span&gt;, כך שלכל איבר של &lt;span&gt;\( G \)&lt;/span&gt;&lt;strong&gt; &lt;/strong&gt;יש הרחבה משותפת עם איבר של &lt;span&gt;\( D \)&lt;/span&gt;, אז &lt;span&gt;\( G\cap D\ne\emptyset \)&lt;/span&gt; (כזכור, הרחבה משותפת של &lt;span&gt;\( p_{1},p_{2} \)&lt;/span&gt; היא &lt;span&gt;\( q \)&lt;/span&gt; כך ש-&lt;span&gt;\( p_{1}\subseteq q \)&lt;/span&gt; וגם &lt;span&gt;\( p_{2}\subseteq q \)&lt;/span&gt;).&lt;/p&gt;

&lt;p&gt;למה הטענה נכונה? בשביל זה צריך להיזכר בהגדרה של אידאל גנרי: “אידאל &lt;span&gt;\( G \)&lt;/span&gt; הוא גנרי ביחס ל-&lt;span&gt;\( \mathcal{M} \)&lt;/span&gt; אם לכל קבוצה צפופה &lt;span&gt;\( D\subseteq P \)&lt;/span&gt; כך ש-&lt;span&gt;\( D\in\mathcal{M} \)&lt;/span&gt;, החיתוך של &lt;span&gt;\( G \)&lt;/span&gt; ו-&lt;span&gt;\( D \)&lt;/span&gt; אינו ריק, &lt;span&gt;\( G\cap D\ne\emptyset \)&lt;/span&gt;.” רואים? הנה הגיעה לה &lt;span&gt;\( D \)&lt;/span&gt; וגם ה-&lt;span&gt;\( G\cap D\ne\emptyset \)&lt;/span&gt; המבוקש. רק צריך להראות ש-&lt;span&gt;\( D \)&lt;/span&gt; צפופה. ומה זה צפופה? נפלא, בואו ניזכר גם בהגדרה הזו, “תת-קבוצה &lt;span&gt;\( D\subseteq P \)&lt;/span&gt; היא &lt;strong&gt;צפופה&lt;/strong&gt; אם לכל &lt;span&gt;\( p\in P \)&lt;/span&gt; קיימת הרחבה ב-&lt;span&gt;\( D \)&lt;/span&gt;.”&lt;/p&gt;

&lt;p&gt;אוקיי, יש לנו בעיה: ההגדרה של צפופה חזקה מדי, לא מובטח ש-&lt;span&gt;\( D \)&lt;/span&gt; תקיים אותה. אז בואו &lt;strong&gt;נרחיב&lt;/strong&gt; את &lt;span&gt;\( D \)&lt;/span&gt; לקבלת קבוצה &lt;span&gt;\( D^{\prime} \)&lt;/span&gt; שתהיה צפופה, באופן הבא: נוסיף ל-&lt;span&gt;\( D^{\prime} \)&lt;/span&gt; את כל האיברים שמרחיבים איבר כלשהו ב-&lt;span&gt;\( D \)&lt;/span&gt;, כלומר את הקבוצה &lt;span&gt;\( \left\{ q\in P\ |\ \exists p\in D:p\subseteq q\right\}  \)&lt;/span&gt;. לרוע המזל, גם זה לא מספיק טוב. מה עם איברים &lt;span&gt;\( p\in P \)&lt;/span&gt; שאין להם שום הרחבה משותפת עם אף איבר של &lt;span&gt;\( D \)&lt;/span&gt;? אוקיי, בואו נוסיף &lt;strong&gt;גם אותם&lt;/strong&gt; אל &lt;span&gt;\( D^{\prime} \)&lt;/span&gt;. זה כבר מבטיח ש-&lt;span&gt;\( D^{\prime} \)&lt;/span&gt; צפופה, כי אם &lt;span&gt;\( p\in P \)&lt;/span&gt; יש שתי אפשרויות: או שאין ל-&lt;span&gt;\( p \)&lt;/span&gt; הרחבה משותפת עם אף איבר של &lt;span&gt;\( D \)&lt;/span&gt;, ואז מההגדרה הוא שייך אל &lt;span&gt;\( D^{\prime} \)&lt;/span&gt;; או שיש לו הרחבה משותפת ואז ההרחבה הזו כבר מצאה את דרכה אל &lt;span&gt;\( D^{\prime} \)&lt;/span&gt; כשרק הגדרנו אותו. קיבלנו ש-&lt;span&gt;\( D^{\prime} \)&lt;/span&gt; אכן צפופה ולכן &lt;span&gt;\( G\cap D^{\prime}\ne\emptyset \)&lt;/span&gt;.&lt;/p&gt;

&lt;p&gt;עכשיו, אנחנו יודעים שלכל איבר של &lt;span&gt;\( G \)&lt;/span&gt; יש הרחבה משותפת עם איבר של &lt;span&gt;\( D \)&lt;/span&gt;, כלומר אם &lt;span&gt;\( p\in G\cap D^{\prime} \)&lt;/span&gt; אז &lt;span&gt;\( p \)&lt;/span&gt; שייך לחצי הראשון של &lt;span&gt;\( D^{\prime} \)&lt;/span&gt;, של אותם איברים שהתקבלו מהרחבת איברים של &lt;span&gt;\( D \)&lt;/span&gt;. זה עוזר לנו, כי אנחנו יודעים מההגדרה של אידאל שאם איבר שייך אליו, כך גם כל מי שמוכל בו:&lt;/p&gt;

&lt;p&gt;“סגורה כלפי מטה: אם &lt;span&gt;\( q\in G \)&lt;/span&gt; ועבור &lt;span&gt;\( p\in P \)&lt;/span&gt; כלשהו מתקיים &lt;span&gt;\( p\subseteq q \)&lt;/span&gt; אז &lt;span&gt;\( p\in G \)&lt;/span&gt;.”&lt;/p&gt;

&lt;p&gt;אז במקרה שלנו, &lt;span&gt;\( p \)&lt;/span&gt; שייך לאידאל &lt;span&gt;\( G \)&lt;/span&gt; ומרחיב איבר של &lt;span&gt;\( D \)&lt;/span&gt; ולכן אותו איבר של &lt;span&gt;\( D \)&lt;/span&gt; שייך ל-&lt;span&gt;\( G \)&lt;/span&gt; בעצמו, וסיימנו.&lt;/p&gt;

&lt;p&gt;עכשיו בואו נוכיח בעזרת הטענה שזה עתה ראינו עוד משהו. אני אומר על קבוצה &lt;span&gt;\( D\in\mathcal{M} \)&lt;/span&gt; שהיא &lt;strong&gt;צפופה מעל&lt;/strong&gt; &lt;span&gt;\( p \)&lt;/span&gt; כלשהו אם לכל הרחבה של &lt;span&gt;\( p \)&lt;/span&gt; קיימת הרחבה ב-&lt;span&gt;\( D \)&lt;/span&gt; (כלומר לכל &lt;span&gt;\( p\subseteq q \)&lt;/span&gt; קיים &lt;span&gt;\( q^{\prime}\in D \)&lt;/span&gt; כך ש-&lt;span&gt;\( q\subseteq q^{\prime} \)&lt;/span&gt;). זו גרסה מקומית של ההגדרה הכללית של צפיפות שפשוט דרשה שלכל איבר תהיה הרחבה ששייכת ל-&lt;span&gt;\( D \)&lt;/span&gt;.&lt;/p&gt;

&lt;p&gt;עכשיו, אם &lt;span&gt;\( G \)&lt;/span&gt; הוא אידאל גנרי ו-&lt;span&gt;\( D \)&lt;/span&gt; צפופה מעל &lt;span&gt;\( p\in G \)&lt;/span&gt; כלשהו, אני רוצה להסיק מכך ש-&lt;span&gt;\( G\cap D\ne\emptyset \)&lt;/span&gt;. אז מן הסתם אנסה לבצע רדוקציה לטענה הקודמת, מה שמצריך אותי להוכיח שלכל איבר של &lt;span&gt;\( G \)&lt;/span&gt; יש הרחבה משותפת עם איבר של &lt;span&gt;\( D \)&lt;/span&gt;. אבל זה קל, כי בואו ניקח &lt;span&gt;\( p^{\prime}\in G \)&lt;/span&gt;. מההגדרה של אידאל קיים &lt;span&gt;\( q\in G \)&lt;/span&gt; כך ש-&lt;span&gt;\( p,p^{\prime}\subseteq q \)&lt;/span&gt;, ולכן אנחנו יודעים שיש &lt;span&gt;\( q^{\prime}\in D \)&lt;/span&gt; כך ש-&lt;span&gt;\( p^{\prime}\subseteq q\subseteq q^{\prime} \)&lt;/span&gt; וה-&lt;span&gt;\( q^{\prime} \)&lt;/span&gt; הזה הוא הרחבה משותפת של &lt;span&gt;\( p^{\prime} \)&lt;/span&gt; ושל עצמו. לכן אפשר להסיק ש-&lt;span&gt;\( G\cap D\ne\emptyset \)&lt;/span&gt;.&lt;/p&gt;

&lt;p&gt;לבסוף, עוד דבר אחד שאזדקק לו הוא זה: שאם &lt;span&gt;\( G\subseteq A\in\mathcal{M} \)&lt;/span&gt; אז קיים &lt;span&gt;\( p\in G \)&lt;/span&gt; כך שכל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;. בשלב הזה אנחנו כנראה לא מספיק בהכרה כדי “להרגיש” מה זה אומר בכלל, אבל כשאני חושב על זה רגע זה לא משהו מובן מאליו. הרחבות של איברים הן בדרך כלל משהו שמתפרע לו ואין לנו שליטה עליו, לא? באידאל ה”שליטה” שיש לנו היא לכיוון ההפוך - אם איבר שייך לאידאל, אז כל מי שהוא מרחיב גם כן שייך לאידאל. כאן סוג של קורה הכיוון השני, כך שזה מעין קסם. הסיבה לקסם הזה היא ש-&lt;span&gt;\( A\in\mathcal{M} \)&lt;/span&gt; וזה איכשהו מבטיח שהמבנה שלו יהיה “נחמד” מספיק, להבדיל מהמבנה היותר מסובך של &lt;span&gt;\( G \)&lt;/span&gt; שגורם לכך ש-&lt;span&gt;\( G \)&lt;/span&gt; לא תהיה ב-&lt;span&gt;\( \mathcal{M} \)&lt;/span&gt;.&lt;/p&gt;

&lt;p&gt;אוקיי, אז איך מוכיחים את זה? מכיוון ש-&lt;span&gt;\( G\subseteq A \)&lt;/span&gt; אז &lt;span&gt;\( G\cap P\backslash A=\emptyset \)&lt;/span&gt;. ראינו לפני רגע את הטענה שאם &lt;span&gt;\( D\in\mathcal{M} \)&lt;/span&gt; היא קבוצה &lt;span&gt;\( D\subseteq P \)&lt;/span&gt;, כך שלכל איבר של &lt;span&gt;\( G \)&lt;/span&gt;&lt;strong&gt; &lt;/strong&gt;יש הרחבה משותפת עם איבר של &lt;span&gt;\( D \)&lt;/span&gt;, אז &lt;span&gt;\( G\cap D\ne\emptyset \)&lt;/span&gt;. במקרה שלנו ניקח &lt;span&gt;\( D=P\backslash A \)&lt;/span&gt; (מכיוון ש-&lt;span&gt;\( P,A\in\mathcal{M} \)&lt;/span&gt; ו-&lt;span&gt;\( \mathcal{M} \)&lt;/span&gt; מקיימת את ZFC אז גם &lt;span&gt;\( P\backslash A\in\mathcal{M} \)&lt;/span&gt;) ולכן מכך שהטענה &lt;strong&gt;לא&lt;/strong&gt; מתקיימת נוכל להסיק את השלילה של התנאים שלה, כלומר ש&lt;strong&gt;קיים&lt;/strong&gt; איבר &lt;span&gt;\( p\in G \)&lt;/span&gt; ש&lt;strong&gt;אין&lt;/strong&gt; לו הרחבה משותפת עם אף איבר של &lt;span&gt;\( D \)&lt;/span&gt;. זה כמובן ה-&lt;span&gt;\( p \)&lt;/span&gt; שאנחנו רוצים; כל הרחבה של &lt;span&gt;\( p \)&lt;/span&gt; הזה בהכרח לא שייכת ל-&lt;span&gt;\( D \)&lt;/span&gt; אחרת היינו מקבלים הרחבה משותפת ל-&lt;span&gt;\( p \)&lt;/span&gt; ולאיבר של &lt;span&gt;\( D \)&lt;/span&gt; (הוא עצמו). המסקנה היא ש-&lt;span&gt;\( p\in A \)&lt;/span&gt; ובכך סיימנו את ההוכחה של טענות העזר ואפשר לעבור להוכחה של המשפט המרכזי.&lt;/p&gt;

&lt;h2&gt;מוכיחים שזה עובד - ההוכחה&lt;/h2&gt;

&lt;p&gt;הנה המשפט שאני רוצה להוכיח. אני אוכיח אותו באינדוקציה על הסודרים של &lt;span&gt;\( \mathcal{M} \)&lt;/span&gt;, והוא כולל שני חלקים, שכל אחד מהם, כשמשתמשים בו בתור הנחת האינדוקציה, עוזר להוכיח את השני. הנה מה שהוא אומר:&lt;/p&gt;

&lt;p&gt;בהינתן סודר &lt;span&gt;\( \alpha\in\mathcal{M} \)&lt;/span&gt;, לכל זוג שמות-&lt;span&gt;\( P \)&lt;/span&gt; &lt;span&gt;\( \tau_{1},\tau_{2} \)&lt;/span&gt; שהם מדרגה &lt;span&gt;\( \alpha \)&lt;/span&gt; לכל היותר, מתקיים:&lt;/p&gt;

&lt;ol&gt; &lt;li&gt;אידאל גנרי &lt;span&gt;\( G \)&lt;/span&gt; של &lt;span&gt;\( P \)&lt;/span&gt; מקיים &lt;span&gt;\( \tau_{1}^{G}=\tau_{2}^{G} \)&lt;/span&gt; אם ורק אם קיים &lt;span&gt;\( p\in G \)&lt;/span&gt; שכופה את &lt;span&gt;\( \tau_{1}=\tau_{2} \)&lt;/span&gt;.&lt;/li&gt;


&lt;li&gt;איבר &lt;span&gt;\( p\in P \)&lt;/span&gt; כופה את &lt;span&gt;\( \tau_{1}=\tau_{2} \)&lt;/span&gt; אם ורק אם &lt;span&gt;\( \left(p,\tau_{1},\tau_{2}\right)\in\mathcal{F}_{\alpha} \)&lt;/span&gt;&lt;/li&gt;

&lt;/ol&gt;

&lt;p&gt;כאמור, ההוכחה תהיה באינדוקציה; אנחנו נוכל להניח שהטענה הוכחה לכל זוג &lt;span&gt;\( \sigma_{1},\sigma_{2} \)&lt;/span&gt; של שמות שהם מדרגה נמוכה מ-&lt;span&gt;\( \alpha \)&lt;/span&gt; (כלומר, כל שם שמופיע ב-&lt;span&gt;\( \tau_{1} \)&lt;/span&gt; או &lt;span&gt;\( \tau_{2} \)&lt;/span&gt;). תחת ההנחה הזו, אני הולך להוכיח טענת עזר שהיא הדבר המרכזי שנזדקק לו כאן, ומן הסתם תתבסס על הטענות שהוכחנו בחלק של “החימום”. אני אגדיר קבוצה &lt;span&gt;\( A\subseteq P \)&lt;/span&gt; באופן הבא: &lt;span&gt;\( q_{1}\in A \)&lt;/span&gt; אם לכל &lt;span&gt;\( \sigma_{1} \)&lt;/span&gt; כך ש-&lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; קיים &lt;span&gt;\( \left(\sigma_{2},\tau_{2}\right)\in\tau_{2} \)&lt;/span&gt; כך ש-&lt;span&gt;\( q_{1}\subseteq q_{2} \)&lt;/span&gt; ו-&lt;span&gt;\( q_{2} \)&lt;/span&gt; כופה את &lt;span&gt;\( \sigma_{1}=\sigma_{2} \)&lt;/span&gt;. עכשיו אני טוען ש-&lt;span&gt;\( A \)&lt;/span&gt; מקיימת את שתי התכונות הבאות, לכל אידאל גנרי &lt;span&gt;\( G \)&lt;/span&gt;:&lt;/p&gt;

&lt;ul&gt; &lt;li&gt;אם &lt;span&gt;\( \tau_{1}^{G}\subseteq\tau_{2}^{G} \)&lt;/span&gt; אז &lt;span&gt;\( G\subseteq A \)&lt;/span&gt;.&lt;/li&gt;


&lt;li&gt;אם יש &lt;span&gt;\( p\in G \)&lt;/span&gt; שכל הרחבה שלו שייכת ל-&lt;span&gt;\( A \)&lt;/span&gt;, אז &lt;span&gt;\( \tau_{1}^{G}\subseteq\tau_{2}^{G} \)&lt;/span&gt;.&lt;/li&gt;

&lt;/ul&gt;

&lt;p&gt;במקום להוכיח את שתי התכונות הללו מייד, בואו נראה איך הן משמשות אותנו להוכחת המשפט המרכזי, כי בלי זה לא ברור למה הן כאן בכלל ובשביל מה כל זה טוב.&lt;/p&gt;

&lt;p&gt;ראשית בואו נטפל בהוכחה של טענה 1. כבר אמרנו שכיוון אחד טריוויאלי: אם קיים &lt;span&gt;\( p\in G \)&lt;/span&gt; שכופה את &lt;span&gt;\( \tau_{1}=\tau_{2} \)&lt;/span&gt; אז בוודאי ש-&lt;span&gt;\( G \)&lt;/span&gt; מקיים &lt;span&gt;\( \tau_{1}^{G}=\tau_{2}^{G} \)&lt;/span&gt; (וזה מתקיים &lt;strong&gt;לכל&lt;/strong&gt; אידאל שיכיל את &lt;span&gt;\( p \)&lt;/span&gt; הזה, לא רק &lt;span&gt;\( G \)&lt;/span&gt;). אז מה שמעניין אותנו הוא הכיוון השני, זה שבשבילו הכנסנו לתמונה את ההגדרה של &lt;span&gt;\( \mathcal{F}_{\alpha} \)&lt;/span&gt; מלכתחילה: איך אני הולך למצוא את ה-&lt;span&gt;\( p \)&lt;/span&gt; הכופה הקסום הזה, רק מתוך הידיעה ש-&lt;span&gt;\( \tau_{1}^{G}=\tau_{2}^{G} \)&lt;/span&gt;?&lt;/p&gt;

&lt;p&gt;ובכן, טענת העזר נחלצת לעזרתנו: &lt;span&gt;\( \tau_{1}^{G}=\tau_{2}^{G} \)&lt;/span&gt; בפרט אומר &lt;span&gt;\( \tau_{1}^{G}\subseteq\tau_{2}^{G} \)&lt;/span&gt;, ולכן ש-&lt;span&gt;\( G\subseteq A \)&lt;/span&gt;. עכשיו הנה עניין טיפה טריקי שאנפנף בו בידיים: אני טוען ש-&lt;span&gt;\( A\in\mathcal{M} \)&lt;/span&gt; (השייכות הזו ל-&lt;span&gt;\( \mathcal{M} \)&lt;/span&gt; הייתה קריטית בטענות העזר). למה? כי אפשר להגדיר את &lt;span&gt;\( A \)&lt;/span&gt; באמצעות הנוסחה&lt;/p&gt;

&lt;p&gt;&lt;span&gt;\( A=\left\{ q_{1}\in P:\forall\sigma_{1}\left(\sigma_{1},q_{1}\right)\in\tau_{1}\to\exists\left(\sigma_{2},q_{2}\right)\in\tau_{2}\left(q_{1}\subseteq q_{2}\wedge q_{2}\Vdash\sigma_{1}=\sigma_{2}\right)\right\}  \)&lt;/span&gt;&lt;/p&gt;

&lt;p&gt;כלומר, אני יכול לקבל את &lt;span&gt;\( A \)&lt;/span&gt; בעזרת אקסיומת ההפרדה, בתנאי שאפשר לנסח את כל התנאי המסובך של הקבוצה במסגרת &lt;span&gt;\( \mathcal{M} \)&lt;/span&gt;. מה שלא ברור שאפשר לנסח הוא &lt;span&gt;\( q_{2}\Vdash\sigma_{1}=\sigma_{2} \)&lt;/span&gt;, התנאי שאומר “&lt;span&gt;\( q_{2} \)&lt;/span&gt; כופה את &lt;span&gt;\( \sigma_{1}=\sigma_{2} \)&lt;/span&gt;”, אבל כאן נחלצת לעזרתי הנחת האינדוקציה שאומרת שזה קורה אם ורק אם &lt;span&gt;\( \left(q_{2},\sigma_{1},\sigma_{2}\right)\in\mathcal{F}_{\beta} \)&lt;/span&gt; עבור &lt;span&gt;\( \beta&amp;lt;\alpha \)&lt;/span&gt; כלשהו, ואת זה אפשר להגדיר במסגרת &lt;span&gt;\( \mathcal{M} \)&lt;/span&gt;.&lt;/p&gt;

&lt;p&gt;עכשיו, מכיוון ש-&lt;span&gt;\( G\subseteq A\in\mathcal{M} \)&lt;/span&gt; אז מהטענה שראינו קודם קיים &lt;span&gt;\( p\in G \)&lt;/span&gt; כך שכל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;. עכשיו מגיע החלק הקסום. כזכור, אני מבטיח שאוכיח את הטענה הבאה על &lt;span&gt;\( A \)&lt;/span&gt;:&lt;/p&gt;

&lt;ul&gt; &lt;li&gt;אם יש &lt;span&gt;\( p\in G \)&lt;/span&gt; שכל הרחבה שלו שייכת ל-&lt;span&gt;\( A \)&lt;/span&gt;, אז &lt;span&gt;\( \tau_{1}^{G}\subseteq\tau_{2}^{G} \)&lt;/span&gt;.&lt;/li&gt;

&lt;/ul&gt;

&lt;p&gt;העניין הוא שהטענה הזו נכונה &lt;strong&gt;לכל&lt;/strong&gt; אידאל גנרי &lt;span&gt;\( G \)&lt;/span&gt; שמכיל את &lt;span&gt;\( G \)&lt;/span&gt;, לא רק לאידאל שהתחלנו ממנו את הכיוון הזה של ההוכחה. זו בדיוק הקפיצה שמאפשרת לנו לעבור מ-“מתקיים &lt;span&gt;\( \tau_{1}^{G}=\tau_{2}^{G} \)&lt;/span&gt;” אל “יש איבר שכופה את &lt;span&gt;\( \tau_{1}=\tau_{2} \)&lt;/span&gt;”. פורמלית, ניקח &lt;span&gt;\( G^{\prime} \)&lt;/span&gt; כלשהו כך ש-&lt;span&gt;\( p\in G^{\prime} \)&lt;/span&gt;, אז מכיוון שכל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;, קיבלנו ש-&lt;span&gt;\( \tau_{1}^{G^{\prime}}\subseteq\tau_{2}^{G^{\prime}} \)&lt;/span&gt;. המסקנה? &lt;span&gt;\( p \)&lt;/span&gt; כופה את &lt;span&gt;\( \tau_{1}\subseteq\tau_{2} \)&lt;/span&gt; שזה… לא בדיוק מה שרצינו, אבל זה קרוב מאוד.&lt;/p&gt;

&lt;p&gt;בואו נחדד את מה שהוכחנו: ראינו שאם &lt;span&gt;\( \tau_{1}^{G}=\tau_{2}^{G} \)&lt;/span&gt; אז קיים &lt;span&gt;\( p_{1}\in G \)&lt;/span&gt; שכופה את &lt;span&gt;\( \tau_{1}\subseteq\tau_{2} \)&lt;/span&gt;. באופן סימטרי לגמרי קיים &lt;span&gt;\( p_{2}\in G \)&lt;/span&gt; שכופה את &lt;span&gt;\( \tau_{2}\subseteq\tau_{1} \)&lt;/span&gt; (ומוכיחים את זה דרך קבוצה &lt;span&gt;\( A \)&lt;/span&gt; שונה, “של &lt;span&gt;\( p_{2} \)&lt;/span&gt;”). מכיוון ש-&lt;span&gt;\( G \)&lt;/span&gt; הוא אידאל, קיים &lt;span&gt;\( p\in G \)&lt;/span&gt; כך ש-&lt;span&gt;\( p_{1},p_{2}\subseteq p \)&lt;/span&gt;. כל הרחבה של &lt;span&gt;\( p \)&lt;/span&gt; הזה היא גם הרחבה של &lt;span&gt;\( p_{1} \)&lt;/span&gt; ולכן שייכת ל-&lt;span&gt;\( A \)&lt;/span&gt; של &lt;span&gt;\( p_{1} \)&lt;/span&gt;. לכן גם &lt;span&gt;\( p \)&lt;/span&gt; כופה את &lt;span&gt;\( \tau_{1}\subseteq\tau_{2} \)&lt;/span&gt;, ובאותו אופן הוא גם כופה את &lt;span&gt;\( \tau_{2}\subseteq\tau_{1} \)&lt;/span&gt; ומשני אלו קיבלנו שהוא כופה את &lt;span&gt;\( \tau_{1}=\tau_{2} \)&lt;/span&gt;, וזה בדיוק מה שרצינו!&lt;/p&gt;

&lt;p&gt;אבל לא סיימנו את ההוכחה עדיין, כי צריך להוכיח גם את חלק 2 של המשפט:&lt;/p&gt;

&lt;ul&gt; &lt;li&gt;איבר &lt;span&gt;\( p\in P \)&lt;/span&gt; כופה את &lt;span&gt;\( \tau_{1}=\tau_{2} \)&lt;/span&gt; אם ורק אם &lt;span&gt;\( \left(p,\tau_{1},\tau_{2}\right)\in\mathcal{F}_{\alpha} \)&lt;/span&gt;&lt;/li&gt;

&lt;/ul&gt;

&lt;p&gt;החלק הזה היה קריטי עבורנו קודם, בשלב שבו רצינו להוכיח ש-&lt;span&gt;\( A\in\mathcal{M} \)&lt;/span&gt;. באותו אופן, ההוכחה של החלק הזה תסתמך אינדוקטיבית על מה שזה עתה הוכחנו:&lt;/p&gt;

&lt;ul&gt; &lt;li&gt;אידאל גנרי &lt;span&gt;\( G \)&lt;/span&gt; של &lt;span&gt;\( P \)&lt;/span&gt; מקיים &lt;span&gt;\( \tau_{1}^{G}=\tau_{2}^{G} \)&lt;/span&gt; אם ורק אם קיים &lt;span&gt;\( p\in G \)&lt;/span&gt; שכופה את &lt;span&gt;\( \tau_{1}=\tau_{2} \)&lt;/span&gt;.&lt;/li&gt;

&lt;/ul&gt;

&lt;p&gt;בואו נראה איך. כאן יש לנו שני כיוונים שאף אחד מהם לא טריוויאלי לגמרי. ראשית נניח ש-&lt;span&gt;\( p \)&lt;/span&gt; כופה את &lt;span&gt;\( \tau_{1}=\tau_{2} \)&lt;/span&gt; ונוכיח ש-&lt;span&gt;\( \left(p,\tau_{1},\tau_{2}\right)\in\mathcal{F}_{\alpha} \)&lt;/span&gt;. כזכור, שייכות ליחס הזה דורשת שתי טענות סימטריות כך שמספיק לי להוכיח את הראשונה, שהיא&lt;/p&gt;

&lt;ul&gt; &lt;li&gt;לכל &lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; כך ש-&lt;span&gt;\( p\subseteq q_{1} \)&lt;/span&gt;, קיים &lt;span&gt;\( \left(\sigma_{2},q_{2}\right)\in\tau_{2} \)&lt;/span&gt; כך ש-&lt;span&gt;\( q_{1}\subseteq q_{2} \)&lt;/span&gt; ו-&lt;span&gt;\( \left(q_{2},\sigma_{1},\sigma_{2}\right)\in\mathcal{F}_{\text{rank}\left(\sigma_{1},\sigma_{2}\right)} \)&lt;/span&gt;&lt;/li&gt;

&lt;/ul&gt;

&lt;p&gt;התנאי הזה דומה באופן מובהק ולא מקרי בעליל להגדרה של &lt;span&gt;\( A \)&lt;/span&gt;:&lt;/p&gt;

&lt;ul&gt; &lt;li&gt;&lt;span&gt;\( q_{1}\in A \)&lt;/span&gt; אם לכל &lt;span&gt;\( \sigma_{1} \)&lt;/span&gt; כך ש-&lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; קיים &lt;span&gt;\( \left(\sigma_{2},\tau_{2}\right)\in\tau_{2} \)&lt;/span&gt; כך ש-&lt;span&gt;\( q_{1}\subseteq q_{2} \)&lt;/span&gt; ו-&lt;span&gt;\( q_{2} \)&lt;/span&gt; כופה את &lt;span&gt;\( \sigma_{1}=\sigma_{2} \)&lt;/span&gt;.&lt;/li&gt;

&lt;/ul&gt;

&lt;p&gt;ליתר דיוק, התנאי של שייכות ל-&lt;span&gt;\( \mathcal{F}_{\alpha} \)&lt;/span&gt; בעצם אומר “לכל הרחבה &lt;span&gt;\( q_{1} \)&lt;/span&gt; של &lt;span&gt;\( p \)&lt;/span&gt;, מתקיים ש-&lt;span&gt;\( q_{1}\in A \)&lt;/span&gt;” (אני משתמש כאן בהנחת האינדוקציה במובלע כשאני מתייחס אל &lt;span&gt;\( \left(q_{2},\sigma_{1},\sigma_{2}\right)\in\mathcal{F}_{\text{rank}\left(\sigma_{1},\sigma_{2}\right)} \)&lt;/span&gt; בתור “&lt;span&gt;\( q_{2} \)&lt;/span&gt; כופה את &lt;span&gt;\( \sigma_{1}=\sigma_{2} \)&lt;/span&gt;”). זה מה שאנחנו רוצים להוכיח. לשם כך אני אגייס את אחת מהתכונות של &lt;span&gt;\( A \)&lt;/span&gt; שהבטחתי להוכיח וטרם עשיתי זאת:&lt;/p&gt;

&lt;ul&gt; &lt;li&gt;אם &lt;span&gt;\( \tau_{1}^{G}\subseteq\tau_{2}^{G} \)&lt;/span&gt; אז &lt;span&gt;\( G\subseteq A \)&lt;/span&gt;.&lt;/li&gt;

&lt;/ul&gt;

&lt;p&gt;המהלך הלוגי הוא כזה: ניקח הרחבה &lt;span&gt;\( q_{1} \)&lt;/span&gt; כלשהי של &lt;span&gt;\( p \)&lt;/span&gt;. אם &lt;span&gt;\( G \)&lt;/span&gt; הוא אידאל גנרי כך ש-&lt;span&gt;\( q_{1}\in G \)&lt;/span&gt; אז בגלל תכונת הסגירות מטה של אידאלים, &lt;span&gt;\( p\in G \)&lt;/span&gt;. מכיוון ש-&lt;span&gt;\( p \)&lt;/span&gt; כופה את &lt;span&gt;\( \tau_{1}=\tau_{2} \)&lt;/span&gt; הרי ש-&lt;span&gt;\( \tau_{1}^{G}\subseteq\tau_{2}^{G} \)&lt;/span&gt; ולכן &lt;span&gt;\( q_{1}\in G\subseteq A \)&lt;/span&gt; וקיבלנו ש-&lt;span&gt;\( q_{1}\in A \)&lt;/span&gt;, מה שמסיים את הכיוון הזה… אבל רק אם &lt;strong&gt;קיים&lt;/strong&gt; אידאל גנרי &lt;span&gt;\( G \)&lt;/span&gt; כך ש-&lt;span&gt;\( q_{1}\in G \)&lt;/span&gt;. הענין הוא שבאמת קיים, הוכחנו את זה בשעתו, כשהוכחתי קיום של אידאל גנרי; ההוכחה הייתה “בואו נראה שלכל תנאי כפיה &lt;span&gt;\( p\in P \)&lt;/span&gt; קיים אידאל גנרי שמכיל אותו”, והנה זה מסייע לנו עכשיו.&lt;/p&gt;

&lt;p&gt;נשאר הכיוון השני, שבו אני מניח ש-&lt;span&gt;\( \left(p,\tau_{1},\tau_{2}\right)\in\mathcal{F}_{\alpha} \)&lt;/span&gt; ומוכיח ש-&lt;span&gt;\( p \)&lt;/span&gt; כופה את &lt;span&gt;\( \tau_{1}=\tau_{2} \)&lt;/span&gt;. את זה נעשה ישירות מההגדרה: ניקח אידאל גנרי &lt;span&gt;\( G \)&lt;/span&gt; כך ש-&lt;span&gt;\( p\in G \)&lt;/span&gt; ונוכיח &lt;span&gt;\( \tau_{1}^{G}=\tau_{2}^{G} \)&lt;/span&gt;. את זה נקבל מטענת העזר שטרם הוכחנו&lt;/p&gt;

&lt;ul&gt; &lt;li&gt;אם יש &lt;span&gt;\( p\in G \)&lt;/span&gt; שכל הרחבה שלו שייכת ל-&lt;span&gt;\( A \)&lt;/span&gt;, אז &lt;span&gt;\( \tau_{1}^{G}\subseteq\tau_{2}^{G} \)&lt;/span&gt;.&lt;/li&gt;

&lt;/ul&gt;

&lt;p&gt;ותנאי ה”כל הרחבה שלו שייכת ל-&lt;span&gt;\( A \)&lt;/span&gt;” זה בדיוק מה שראינו קודם - האופן שבו התנאי שמגדיר את &lt;span&gt;\( \mathcal{F}_{\alpha} \)&lt;/span&gt; אומר “לכל הרחבה &lt;span&gt;\( q_{1} \)&lt;/span&gt; של &lt;span&gt;\( p \)&lt;/span&gt;, מתקיים ש-&lt;span&gt;\( q_{1}\in A \)&lt;/span&gt;”. לכן &lt;span&gt;\( \tau_{1}^{G}\subseteq\tau_{2}^{G} \)&lt;/span&gt; ובאותו אופן גם &lt;span&gt;\( \tau_{2}^{G}\subseteq\tau_{1}^{G} \)&lt;/span&gt; וקיבלנו את &lt;span&gt;\( \tau_{1}^{G}=\tau_{2}^{G} \)&lt;/span&gt; כפי שרצינו. זה משלים את המשפט, למעט טענות העזר.&lt;/p&gt;

&lt;h2&gt;טענות העזר&lt;/h2&gt;

&lt;p&gt;כמעט סיימנו! רק נותרו לנו טענות העזר שהתבססנו עליהן שוב ושוב. שתיהן כזכור נגעו לקבוצה &lt;span&gt;\( A \)&lt;/span&gt; כלשהי. אז הנה התזכורת:&lt;/p&gt;

&lt;ul&gt; &lt;li&gt;הגדרת &lt;span&gt;\( A \)&lt;/span&gt;: &lt;span&gt;\( q_{1}\in A \)&lt;/span&gt; אם לכל &lt;span&gt;\( \sigma_{1} \)&lt;/span&gt; כך ש-&lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; קיים &lt;span&gt;\( \left(\sigma_{2},\tau_{2}\right)\in\tau_{2} \)&lt;/span&gt; כך ש-&lt;span&gt;\( q_{1}\subseteq q_{2} \)&lt;/span&gt; ו-&lt;span&gt;\( q_{2} \)&lt;/span&gt; כופה את &lt;span&gt;\( \sigma_{1}=\sigma_{2} \)&lt;/span&gt;. &lt;/li&gt;


&lt;li&gt;טענה 1: אם &lt;span&gt;\( \tau_{1}^{G}\subseteq\tau_{2}^{G} \)&lt;/span&gt; אז &lt;span&gt;\( G\subseteq A \)&lt;/span&gt;.&lt;/li&gt;


&lt;li&gt;טענה 2: אם יש &lt;span&gt;\( p\in G \)&lt;/span&gt; שכל הרחבה שלו שייכת ל-&lt;span&gt;\( A \)&lt;/span&gt;, אז &lt;span&gt;\( \tau_{1}^{G}\subseteq\tau_{2}^{G} \)&lt;/span&gt;.&lt;/li&gt;

&lt;/ul&gt;

&lt;p&gt;נתחיל מטענה 1. נניח ש-&lt;span&gt;\( \tau_{1}^{G}\subseteq\tau_{2}^{G} \)&lt;/span&gt; וניקח &lt;span&gt;\( q_{1}\in G \)&lt;/span&gt; כלשהו. אנחנו רוצים להראות ש-&lt;span&gt;\( q_{1}\in A \)&lt;/span&gt;. אז יהא &lt;span&gt;\( \sigma_{1} \)&lt;/span&gt; כלשהו כך שמתקיים &lt;span&gt;\( \left(\sigma_{1},q_{1}\right)\in\tau_{1} \)&lt;/span&gt;: המטרה שלנו היא למצוא &lt;span&gt;\( \left(\sigma_{2},\tau_{2}\right)\in\tau_{2} \)&lt;/span&gt; כך ש-&lt;span&gt;\( q_{2} \)&lt;/span&gt; שמרחיב את &lt;span&gt;\( q_{1} \)&lt;/span&gt; וכופה את &lt;span&gt;\( \sigma_{1}=\sigma_{2} \)&lt;/span&gt;.&lt;/p&gt;

&lt;p&gt;מכיוון ש-&lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; אז &lt;span&gt;\( \sigma_{1}^{G}\in\tau_{1}^{G} \)&lt;/span&gt; (זוכרים? האיברים של &lt;span&gt;\( \tau_{1}^{G} \)&lt;/span&gt; הם בדיוק שמות ה-&lt;span&gt;\( P \)&lt;/span&gt; שעוברים את הפילטר של &lt;span&gt;\( G \)&lt;/span&gt; ואז אנחנו רקורסיבית מחשבים את הערך ש-&lt;span&gt;\( G \)&lt;/span&gt; נותן להם) ולכן &lt;span&gt;\( \sigma_{1}^{G}\in\tau_{2}^{G} \)&lt;/span&gt;. זה אומר שבין שמות ה-&lt;span&gt;\( P \)&lt;/span&gt; שמרכיבים את &lt;span&gt;\( \tau_{2} \)&lt;/span&gt; חייב להיות אחד שהערך ש-&lt;span&gt;\( G \)&lt;/span&gt; נותן לו הוא &lt;span&gt;\( \sigma_{1}^{G} \)&lt;/span&gt;; במילים אחרות, יש &lt;span&gt;\( \left(\sigma_{2},q_{2}\right)\in\tau_{2} \)&lt;/span&gt; כך ש-&lt;span&gt;\( q_{2}\in G \)&lt;/span&gt; וגם &lt;span&gt;\( \sigma_{2}^{G}=\sigma_{1}^{G} \)&lt;/span&gt;.&lt;/p&gt;

&lt;p&gt;עכשיו, מכיוון ש-&lt;span&gt;\( q_{1},q_{2}\in G \)&lt;/span&gt; יש להם הרחבה משותפת &lt;span&gt;\( q \)&lt;/span&gt;, וכזכור (?) דרישה שלנו משמות-&lt;span&gt;\( P \)&lt;/span&gt; הייתה שאם &lt;span&gt;\( \left(\sigma_{2},q_{2}\right)\in\tau_{2} \)&lt;/span&gt; ו-&lt;span&gt;\( q \)&lt;/span&gt; מרחיב את &lt;span&gt;\( q_{2} \)&lt;/span&gt; אז גם &lt;span&gt;\( \left(\sigma_{2},q\right)\in\tau_{2} \)&lt;/span&gt;. זה מאפשר לנו להניח בלי הגבלת הכלליות ש-&lt;span&gt;\( q_{1}\subseteq q_{2} \)&lt;/span&gt; (אחרת נחליף את &lt;span&gt;\( q_{2} \)&lt;/span&gt; בהרחבה משותפת שלו ושל &lt;span&gt;\( q_{1} \)&lt;/span&gt;).&lt;/p&gt;

&lt;p&gt;צריך לזכור שאנחנו עדיין בהקשר של הוכחת המשפט המרכזי באינדוקציה. מה שאומר שאפשר להיעזר בהנחת האינדוקציה:&lt;/p&gt;

&lt;ul&gt; &lt;li&gt;אידאל גנרי &lt;span&gt;\( G \)&lt;/span&gt; של &lt;span&gt;\( P \)&lt;/span&gt; מקיים &lt;span&gt;\( \sigma_{1}^{G}=\sigma_{2}^{G} \)&lt;/span&gt; אם ורק אם קיים &lt;span&gt;\( p\in G \)&lt;/span&gt; שכופה את &lt;span&gt;\( \sigma_{1}=\sigma_{2} \)&lt;/span&gt;.&lt;/li&gt;

&lt;/ul&gt;

&lt;p&gt;כאשר הנחת האינדוקציה הזו מופעלת לא על &lt;span&gt;\( \tau_{1},\tau_{2} \)&lt;/span&gt; (האובייקטים עליהם אנחנו מנסים עכשיו להוכיח משהו) אלא על מי שבאים לפניהם בהיררכייה, כלומר שייכים אליהם, כלומר בפרט &lt;span&gt;\( \sigma_{1},\sigma_{2} \)&lt;/span&gt;; לכן ניסחתי את ההנחה באמצעותם.&lt;/p&gt;

&lt;p&gt;מה מצאנו? ראינו כבר ש-&lt;span&gt;\( \sigma_{2}^{G}=\sigma_{1}^{G} \)&lt;/span&gt; ולכן קיים &lt;span&gt;\( p\in G \)&lt;/span&gt; שכופה את &lt;span&gt;\( \sigma_{1}=\sigma_{2} \)&lt;/span&gt;. אנחנו יכולים לקחת הרחבה משותפת של &lt;span&gt;\( p \)&lt;/span&gt; ושל &lt;span&gt;\( q_{2} \)&lt;/span&gt; וגם ההרחבה המשותפת הזו תכפה את &lt;span&gt;\( \sigma_{1}=\sigma_{2} \)&lt;/span&gt; מנימוק שכבר ראינו קודם: כל אידאל שמכיל את ההרחבה המשותפת הזו יכיל גם את &lt;span&gt;\( p \)&lt;/span&gt; עצמו, ולכן &lt;span&gt;\( p \)&lt;/span&gt; יכפה את השוויון באותו אידאל. זה מסיים את ההוכחה של טענה 1.&lt;/p&gt;

&lt;p&gt;נשארה רק טענה 2: ניקח &lt;span&gt;\( p\in G \)&lt;/span&gt; שכל הרחבה שלו שייכת ל-&lt;span&gt;\( A \)&lt;/span&gt;, ונראה ש-&lt;span&gt;\( \tau_{1}^{G}\subseteq\tau_{2}^{G} \)&lt;/span&gt;. בשביל להראות את ההכלה, ניקח איבר כלשהו ב-&lt;span&gt;\( \tau_{1}^{G} \)&lt;/span&gt;; הצורה שלו היא &lt;span&gt;\( \sigma_{1}^{G} \)&lt;/span&gt; כאשר &lt;span&gt;\( \left(\sigma_{1},q_{1}\right)\in\tau_{1} \)&lt;/span&gt; עבור &lt;span&gt;\( q_{1} \)&lt;/span&gt; כלשהו. אפשר להניח ש-&lt;span&gt;\( p\subseteq q_{1} \)&lt;/span&gt; אחרת נחליף את &lt;span&gt;\( q_{1} \)&lt;/span&gt; בהרחבה המשותפת שלו ושל &lt;span&gt;\( p \)&lt;/span&gt;. בסיטואציה הזו, &lt;strong&gt;כל&lt;/strong&gt; הרחבה &lt;span&gt;\( q_{1}^{\prime} \)&lt;/span&gt; של &lt;span&gt;\( q_{1} \)&lt;/span&gt; שייכת ל-&lt;span&gt;\( A \)&lt;/span&gt;. עכשיו, בואו נסמן ב-&lt;span&gt;\( D \)&lt;/span&gt; את קבוצת כל ה-&lt;span&gt;\( q_{2} \)&lt;/span&gt;-ים שכופים את &lt;span&gt;\( \sigma_{1}=\sigma_{2} \)&lt;/span&gt; עבור &lt;span&gt;\( \sigma_{2} \)&lt;/span&gt; כלשהו שמקיים &lt;span&gt;\( \left(\sigma_{2},q_{2}\right)\in\tau_{2} \)&lt;/span&gt;. פורמלית&lt;/p&gt;

&lt;p&gt;&lt;span&gt;\( D=\left\{ q_{2}\in P\ |\ \exists\left(\sigma_{2},q_{2}\right)\in\tau_{2}:q_{2}\Vdash\sigma_{1}=\sigma_{2}\right\}  \)&lt;/span&gt;&lt;/p&gt;

&lt;p&gt;כמו קודם, ההגדרה הזו מראה ש-&lt;span&gt;\( D\in\mathcal{M} \)&lt;/span&gt; כי אפשר לנסח אותה במסגרת &lt;span&gt;\( \mathcal{M} \)&lt;/span&gt; באמצעות אקסיומת ההפרדה, תוך שימוש בהנחת האינדוקציה שמאפשרת לנו לנסח את &lt;span&gt;\( q_{2}\Vdash\sigma_{1}=\sigma_{2} \)&lt;/span&gt; בלשון של שייכות ל-&lt;span&gt;\( \mathcal{F}_{\beta} \)&lt;/span&gt;.&lt;/p&gt;

&lt;p&gt;עכשיו, על פי ההגדרה של &lt;span&gt;\( A \)&lt;/span&gt; והעובדה שכל הרחבה של &lt;span&gt;\( q_{1} \)&lt;/span&gt; שייכת ל-&lt;span&gt;\( A \)&lt;/span&gt;, קיבלנו שלכל הרחבה של &lt;span&gt;\( q_{1} \)&lt;/span&gt; קיימת הרחבה ב-&lt;span&gt;\( D \)&lt;/span&gt;. זה מתקשר להגדרה שהצגתי קודם:&lt;/p&gt;

&lt;ul&gt; &lt;li&gt;אני אומר על קבוצה &lt;span&gt;\( D\in\mathcal{M} \)&lt;/span&gt; שהיא &lt;strong&gt;צפופה מעל&lt;/strong&gt; &lt;span&gt;\( p \)&lt;/span&gt; כלשהו אם לכל הרחבה של &lt;span&gt;\( p \)&lt;/span&gt; קיימת הרחבה ב-&lt;span&gt;\( D \)&lt;/span&gt;&lt;/li&gt;

&lt;/ul&gt;

&lt;p&gt;כלומר &lt;span&gt;\( D \)&lt;/span&gt; צפופה מעל &lt;span&gt;\( q_{1} \)&lt;/span&gt;, בהינתן שאוכיח ש-&lt;span&gt;\( D\in\mathcal{M} \)&lt;/span&gt;. זה טוב לנו כי קודם הראיתי את טענת העזר&lt;/p&gt;

&lt;ul&gt; &lt;li&gt;אם &lt;span&gt;\( G \)&lt;/span&gt; הוא אידאל גנרי ו-&lt;span&gt;\( D \)&lt;/span&gt; צפופה מעל &lt;span&gt;\( p\in G \)&lt;/span&gt; כלשהו, אז &lt;span&gt;\( G\cap D\ne\emptyset \)&lt;/span&gt;&lt;/li&gt;

&lt;/ul&gt;

&lt;p&gt;מה שמסיים את ההוכחה כי אז ה-&lt;span&gt;\( p\in G\cap D \)&lt;/span&gt; הזה כופה את &lt;span&gt;\( \sigma_{1}^{G}=\sigma_{2}^{G} \)&lt;/span&gt;. זה אומר שלקחנו איבר כללי &lt;span&gt;\( \sigma_{1}^{G}\in\tau_{1}^{G} \)&lt;/span&gt; והראינו שהוא שייך ל-&lt;span&gt;\( \tau_{2}^{G} \)&lt;/span&gt;, מה שמוכיח את &lt;span&gt;\( \tau_{1}^{G}\subseteq\tau_{2}^{G} \)&lt;/span&gt; המבוקש. זה מסיים את כל מה שנשאר לנו מההוכחה!&lt;/p&gt;

&lt;h2&gt;סיכום ביניים לפני שממשיכים הלאה&lt;/h2&gt;

&lt;p&gt;מה הלך בפוסט הזה? אפשר לסכם אותו בשלוש נקודות עיקריות:&lt;/p&gt;

&lt;ul&gt; &lt;li&gt;ראינו את מושג ה&lt;strong&gt;כפייה&lt;/strong&gt;: &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt; (&lt;span&gt;\( p \)&lt;/span&gt; כופה את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt;) אם &lt;strong&gt;לכל&lt;/strong&gt; אידאל גנרי &lt;span&gt;\( G \)&lt;/span&gt; כך ש-&lt;span&gt;\( p\in G \)&lt;/span&gt;, מתקיים ש-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;&lt;/li&gt;


&lt;li&gt;ראינו את המשפט היסודי של תורת הכפייה: לכל אידאל גנרי &lt;span&gt;\( G \)&lt;/span&gt;, נוסחה &lt;span&gt;\( \phi\left(x_{1},\ldots,x_{n}\right) \)&lt;/span&gt; ושמות-&lt;span&gt;\( P \)&lt;/span&gt; &lt;span&gt;\( \tau_{1},\ldots,\tau_{n} \)&lt;/span&gt;, מתקיים ש-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אם ורק אם קיים &lt;span&gt;\( p\in G \)&lt;/span&gt; כך ש-&lt;span&gt;\( p \)&lt;/span&gt; כופה את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt;.&lt;/li&gt;


&lt;li&gt;&lt;strong&gt;הוכחנו&lt;/strong&gt; את המשפט היסודי למקרה הפרטי של הנוסחה &lt;span&gt;\( \phi\left(x_{1},x_{2}\right) \)&lt;/span&gt; שמתארת שוויון, &lt;span&gt;\( x_{1}=x_{2} \)&lt;/span&gt;.&lt;/li&gt;

&lt;/ul&gt;

&lt;p&gt;ההוכחה של המקרה הפרטי הייתה ארוכה, מסובכת ועם שלל טענות עזר ושימושים בהגדרות שראינו עד כה - כל מה שעשינו עד עכשיו התרכז לנקודה הזו, בעצם. למרות שאין פה משהו קשה באמת קל מאוד ללכת לאיבוד בפרטים; עבורי כתיבת הפוסט הזה הייתה הפעם הראשונה שבה הצלחתי (אני מקווה…) לעקוב לגמרי אחרי כל המעברים, אז ממש לא קריטי אם הולכים לאיבוד.&lt;/p&gt;

&lt;p&gt;מה נשאר לנו?&lt;/p&gt;

&lt;ul&gt; &lt;li&gt;להוכיח את המשפט למקרה הכללי: זה יהיה &lt;strong&gt;יותר קל&lt;/strong&gt; מאשר מה שקרה עד כה, אינטואיטיבית בגלל שכאן &quot;התחלנו מאפס&quot; ובהמשך נוכל להסתמך על מה שהוכחנו כאן.&lt;/li&gt;


&lt;li&gt;להראות איך המשפט מוכיח לנו שההרחבה הגנרית &lt;span&gt;\( \mathcal{M}\left[G\right] \)&lt;/span&gt; (זוכרים שהיה פעם משהו כזה?) מקיימת את כל אקסיומות ZFC.&lt;/li&gt;


&lt;li&gt;להשתמש בתוצאות הללו כדי להראות איך בונים &lt;span&gt;\( \mathcal{M}\left[G\right] \)&lt;/span&gt; אחד שבו השערת הרצף &lt;strong&gt;מתקיימת&lt;/strong&gt; ו-&lt;span&gt;\( \mathcal{M}\left[G\right] \)&lt;/span&gt; אחר שבו השערת הרצף &lt;strong&gt;לא מתקיימת&lt;/strong&gt;.&lt;/li&gt;

&lt;/ul&gt;

&lt;p&gt;כל אלו עדיין ידרשו עבודה, אבל עבודה פחות טכנית ועם יותר הבנה של התמונה הגדולה. אז קדימה לדרך!&lt;/p&gt;</content><author><name></name></author><category term="השערת הרצף" /><summary type="html">מבוא</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ח’: המשפט היסודי של תורת הכפיה (המקרה הכללי)</title><link href="http://gadial.net/2023/07/29/continuum_hypothesis_forcing_fundemental_theorem_second_part/" rel="alternate" type="text/html" title="בעקבות השערת הרצף, חלק ח&apos;: המשפט היסודי של תורת הכפיה (המקרה הכללי)" /><published>2023-07-29T00:00:00+00:00</published><updated>2023-07-29T00:00:00+00:00</updated><id>http://gadial.net/2023/07/29/continuum_hypothesis_forcing_fundemental_theorem_second_part</id><content type="html" xml:base="http://gadial.net/2023/07/29/continuum_hypothesis_forcing_fundemental_theorem_second_part/">&lt;h2&gt;מבוא&lt;/h2&gt;

&lt;p&gt;בפוסט הקודם הצגתי את המשפט היסודי של תורת הכפיה והוכחתי מקרה פרטי אחד שלו, המסובך ביותר, שיהווה בסיס ליתר ההוכחה. הפעם נתחיל מלסיים את כל ההוכחה, אבל כמובן שכדאי להיזכר על מה בעצם אנחנו מדברים.&lt;/p&gt;

&lt;p&gt;כזכור, יש לנו “יקום מתמטי זעיר” &lt;span&gt;\( \mathcal{M} \)&lt;/span&gt; שהוא קבוצה בת מניה וטרנזיטיבית שאפשר להניח עליה (במובן ניואנסי מסוים שכבר חפרתי עליו בעבר) שמקיימת את אקסיומות ZFC. על היקום הזה אנחנו מלבישים קבוצה של “תנאי כפייה” &lt;span&gt;\( P\in\mathcal{M} \)&lt;/span&gt; שנבחרים בהתאם למטרה הספציפית שאנחנו רוצים להשיג, אבל בינתיים אנחנו מתייחסים אליהם באופן כללי. עכשיו, בהינתן &lt;span&gt;\( P \)&lt;/span&gt; אפשר לבנות קבוצה כלשהי &lt;span&gt;\( G\subseteq P \)&lt;/span&gt; שנקראת &lt;strong&gt;אידאל גנרי&lt;/strong&gt; שיש לה מבנה עשיר מסוים שאנחנו רוצים להוסיף אל &lt;span&gt;\( \mathcal{M} \)&lt;/span&gt;. הראינו איך לעשות את זה - לבנות קבוצה חדשה &lt;span&gt;\( \mathcal{M}\left[G\right] \)&lt;/span&gt; בתהליך דו-שלבי שבו ראשית בנינו באופן בלתי תלוי ב-&lt;span&gt;\( G \)&lt;/span&gt; קבוצה של איברים של &lt;span&gt;\( \mathcal{M} \)&lt;/span&gt; שנקראו “שמות-&lt;span&gt;\( P \)&lt;/span&gt;”; ושנית, הראינו דרך בהינתן שם-&lt;span&gt;\( P \)&lt;/span&gt; &lt;span&gt;\( \sigma \)&lt;/span&gt; לקבל ממנו קבוצה &lt;span&gt;\( \sigma^{G} \)&lt;/span&gt; באופן שבו &lt;span&gt;\( G \)&lt;/span&gt; “מסננת” איברים מיותרים מתוך &lt;span&gt;\( \sigma \)&lt;/span&gt;. כל זה התרחש עוד לפני הפוסט האחרון.&lt;/p&gt;

&lt;p&gt;בפוסט האחרון התחלנו להתעסק בשאלה “איזה תכונות היקום &lt;span&gt;\( \mathcal{M}\left[G\right] \)&lt;/span&gt; מקיים, וחשוב מכך - &lt;strong&gt;למה&lt;/strong&gt; הוא מקיים אותן?” וטענו טענה שהיא די מרחיקת לכת, אפילו אם לא לגמרי ברור עד כמה - שאם נוסחה &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; כלשהי (שמורכבת מנוסחה לוגית &lt;span&gt;\( \phi \)&lt;/span&gt; ומשמות-&lt;span&gt;\( P \)&lt;/span&gt; &lt;span&gt;\( \tau_{1},\ldots\tau_{n} \)&lt;/span&gt; שהוצבו בתוך המשתנים החופשיים שלה) מתקיימת עבור &lt;span&gt;\( \mathcal{M}\left[G\right] \)&lt;/span&gt; &lt;strong&gt;כלשהו&lt;/strong&gt; (כלומר &lt;span&gt;\( \phi\left(\tau_{1}^{G},\ldots,\tau_{n}^{G}\right) \)&lt;/span&gt; הוא בעל ערך “אמת”), אז ה”סיבה” לכך שהנוסחה התקיימה היא איבר אחד ויחיד &lt;span&gt;\( p\in G \)&lt;/span&gt;. מה זאת אומרת? זה אומר ש&lt;strong&gt;לכל אידאל גנרי&lt;/strong&gt; &lt;span&gt;\( G^{\prime} \)&lt;/span&gt;, אם &lt;span&gt;\( p\in G^{\prime} \)&lt;/span&gt; אז &lt;span&gt;\( \phi\left(\tau_{1}^{G^{\prime}},\ldots,\tau_{n}^{G^{\prime}}\right) \)&lt;/span&gt;. מתקיימת. על סיטואציה כזו אמרנו ש-&lt;span&gt;\( p \)&lt;/span&gt; &lt;strong&gt;כופה&lt;/strong&gt; את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt; וסימנו את זה בתור &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;.&lt;/p&gt;

&lt;p&gt;אז שוב, כדי לחדד, הנה המשפט שאנחנו רוצים להוכיח: שעבור אידאל גנרי &lt;span&gt;\( G \)&lt;/span&gt; מתקיים &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אם ורק אם קיים &lt;span&gt;\( p\in G \)&lt;/span&gt; כך ש- &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;.&lt;/p&gt;

&lt;p&gt;עד כה, מה שעשינו היה להוכיח את המשפט עבור &lt;span&gt;\( \phi \)&lt;/span&gt; שהיא הנוסחה &lt;span&gt;\( x_{1}=x_{2} \)&lt;/span&gt;. מן הסתם לא אחזור על כל ההוכחה, אבל &lt;strong&gt;כן אחזור&lt;/strong&gt; בקצרה על החלקים ממנה שיהיו רלוונטיים אלינו כי ההוכחה הכללית דומה להם מאוד, רק שאפשר לנפנף בידיים יותר בקלות.&lt;/p&gt;

&lt;p&gt;הרעיון הבסיסי הוא לבנות במפורש את ה&lt;strong&gt;יחס&lt;/strong&gt; &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt; בעזרת אוסף של קבוצות. יחס כזה הוא אוסף של &lt;span&gt;\( n+1 \)&lt;/span&gt;-יות, &lt;span&gt;\( \left(p,\tau_{1},\ldots,\tau_{n}\right) \)&lt;/span&gt;. עכשיו, על שמות ה-&lt;span&gt;\( P \)&lt;/span&gt; מוגדרת באופן טבעי היררכייה: כשבנינו אותם, עשינו את זה באמצעות סדרה של קבוצות &lt;span&gt;\( N_{0},N_{1},N_{2},\ldots \)&lt;/span&gt; שמאונדקסת על ידי כל הסודרים שיש ב-&lt;span&gt;\( \mathcal{M} \)&lt;/span&gt;, כך שהאיברים של כל שם-&lt;span&gt;\( P \)&lt;/span&gt; נבנים בעזרת שמות-&lt;span&gt;\( P \)&lt;/span&gt; קדומים יותר בהיררכייה. אז עכשיו אנחנו מגדירים &lt;span&gt;\( \mathcal{F}_{\alpha}^{\phi} \)&lt;/span&gt; עבור סודר &lt;span&gt;\( \alpha\in\mathcal{M} \)&lt;/span&gt; בתור אוסף כל ה-&lt;span&gt;\( n+1 \)&lt;/span&gt;-יות &lt;span&gt;\( \left(p,\tau_{1},\ldots,\tau_{n}\right) \)&lt;/span&gt; עבורן &lt;span&gt;\( \tau_{1},\ldots,\tau_{n} \)&lt;/span&gt; כולם שייכים ל-&lt;span&gt;\( N_{\alpha} \)&lt;/span&gt;, והן מקיימות &lt;strong&gt;תכונה מעניינת&lt;/strong&gt; שתלויה ב-&lt;span&gt;\( \phi \)&lt;/span&gt; ואיכשהו תוביל לכך שה-&lt;span&gt;\( n+1 \)&lt;/span&gt;-יות הללו אכן מקודדות את &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;.&lt;/p&gt;

&lt;p&gt;בפוסט הקודם ראינו &lt;span&gt;\( \mathcal{F} \)&lt;/span&gt; כאלו עבור יחס השוויון, וה”תכונה מעניינת” המדוברת הייתה מסובכת למדי. למזלנו, הפעם התכונה תהיה פשוטה הרבה יותר כי יש לנו בסיס אינדוקטיבי להסתמך עליו.&lt;/p&gt;

&lt;p&gt;קדימה לעבודה.&lt;/p&gt;

&lt;h2&gt;אנו נזכרים איך בונים נוסחאות ואיך הוכחנו את המשפט היסודי בפעם הקודמת&lt;/h2&gt;

&lt;p&gt;מה זו בעצם “נוסחה”? ראינו את זה בסדרת הפוסטים הזו, אבל למה לא לחזור על זה שוב. אני מדבר פה על נוסחאות בהקשר הספציפי של תורת הקבוצות, כי בלוגיקה מסדר ראשון כללית זה מושג יותר מורכב.&lt;/p&gt;

&lt;p&gt;נוסחה בנויה מ&lt;strong&gt;משתנים&lt;/strong&gt; &lt;span&gt;\( x_{1},x_{2},x_{3},\ldots \)&lt;/span&gt; ומכל מני סימנים לוגיים שתכף נראה. היא תמיד תהיה בסופו של דבר סדרה סופית של סימבולים, אבל עם מבנה בעל משמעות מסוים. שני סוגי הנוסחאות הפשוטים ביותר הם &lt;span&gt;\( x_{1}=x_{2} \)&lt;/span&gt; ו-&lt;span&gt;\( x_{1}\in x_{2} \)&lt;/span&gt;; הנוסחאות הללו נקראות &lt;strong&gt;נוסחאות אטומיות&lt;/strong&gt;. כל נוסחה שאינה אטומית נבנית מתוך נוסחאות פשוטות ביותר &lt;span&gt;\( \varphi,\psi \)&lt;/span&gt; באופן הבא: גם &lt;span&gt;\( \neg\psi \)&lt;/span&gt; היא נוסחה (שמשמעותה &lt;strong&gt;שלילה&lt;/strong&gt; של &lt;span&gt;\( \psi \)&lt;/span&gt;), וגם &lt;span&gt;\( \varphi\to\psi \)&lt;/span&gt; היא נוסחה (שמשמעותה ש-&lt;span&gt;\( \varphi \)&lt;/span&gt; &lt;strong&gt;גוררת לוגית&lt;/strong&gt; את &lt;span&gt;\( \psi \)&lt;/span&gt;), וגם &lt;span&gt;\( \forall x\psi \)&lt;/span&gt; היא נוסחה, לכל משתנה &lt;span&gt;\( x \)&lt;/span&gt; (שמשמעותה שלכל ערך שנציב ב-&lt;span&gt;\( x \)&lt;/span&gt;, הנוסחה &lt;span&gt;\( \psi \)&lt;/span&gt; תתקיים).&lt;/p&gt;

&lt;p&gt;יש עוד סימנים לוגיים: למשל &lt;span&gt;\( \wedge \)&lt;/span&gt; שמייצג “וגם” ו-&lt;span&gt;\( \exists \)&lt;/span&gt; שמייצג “קיים”, אבל אפשר לבנות להן נוסחאות שקולות עם הסימנים שכבר ראינו, ולכן כדי לשמור על פשטות אנחנו מסתפקים במה שכבר הצגנו. יש גם עניין עם סוגריים ו”קריאה יחידה” שאני משמיט את הדיבור עליו לגמרי כדי לא לסבך בצורה מיותרת כי בסוף יוצא מזה שמה שאני עושה כרגע הוא בסדר גמור.&lt;/p&gt;

&lt;p&gt;עכשיו אפשר להגדיר את הקבוצות &lt;span&gt;\( \mathcal{F}_{\alpha}^{\phi} \)&lt;/span&gt; שלנו. עבור &lt;span&gt;\( \phi \)&lt;/span&gt; שהוא &lt;span&gt;\( x_{1}=x_{2} \)&lt;/span&gt; הגדרנו את זה בפוסט הקודם וקראתי להגדרה &lt;strong&gt;תכונה מעניינת&lt;/strong&gt; שהייתה גם מסובכת למדי. עבור יתר המקרים המצב פשוט יותר. אני אסמן את המשתנים החופשיים שמופיעים ב-&lt;span&gt;\( \phi \)&lt;/span&gt; בתור &lt;span&gt;\( x_{1},\ldots,x_{n} \)&lt;/span&gt;, והאיברים של &lt;span&gt;\( \mathcal{F}_{\alpha}^{\phi} \)&lt;/span&gt; יהיו אוסף של &lt;span&gt;\( n+1 \)&lt;/span&gt;-יות &lt;span&gt;\( \left(p,\tau_{1},\ldots,\tau_{n}\right) \)&lt;/span&gt; כך ש-&lt;span&gt;\( p\in P \)&lt;/span&gt; וכל &lt;span&gt;\( \tau_{i} \)&lt;/span&gt; הוא שם-&lt;span&gt;\( P \)&lt;/span&gt; מתוך &lt;span&gt;\( N_{\alpha} \)&lt;/span&gt;, כך ש-&lt;span&gt;\( \left(p,\tau_{1},\ldots,\tau_{n}\right) \)&lt;/span&gt; מקיים את התנאי הבא שתלוי במבנה של &lt;span&gt;\( \phi \)&lt;/span&gt;:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( x_{1}\in x_{2} \)&lt;/span&gt; אז &lt;span&gt;\( \left\{ q\in P\ |\ \exists\left(\sigma,q\right)\in\tau_{2}:q\Vdash\tau_{1}=\sigma\right\}  \)&lt;/span&gt; היא &lt;strong&gt;צפופה&lt;/strong&gt; מעל &lt;span&gt;\( p \)&lt;/span&gt;.&lt;/li&gt;


&lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \neg\psi \)&lt;/span&gt; אז &lt;strong&gt;אף הרחבה&lt;/strong&gt; של &lt;span&gt;\( p \)&lt;/span&gt; לא כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;.&lt;/li&gt;


&lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \psi_{1}\to\psi_{2} \)&lt;/span&gt; אז כל הרחבה של &lt;span&gt;\( p \)&lt;/span&gt; שכופה את &lt;span&gt;\( \psi_{1}\left(\tau_{1},\ldots,\tau_{n}\right) \)&lt;/span&gt; היא בעלת הרחבה שכופה את &lt;span&gt;\( \psi_{2}\left(\tau_{1},\ldots,\tau_{n}\right) \)&lt;/span&gt;.&lt;/li&gt;


&lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \forall x\psi \)&lt;/span&gt; אז לכל שם-&lt;span&gt;\( P \)&lt;/span&gt; &lt;span&gt;\( \tau \)&lt;/span&gt;, קבוצת ה-&lt;span&gt;\( q \)&lt;/span&gt;-ים שכופים את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt; היא &lt;strong&gt;צפופה&lt;/strong&gt; מעל &lt;span&gt;\( p \)&lt;/span&gt;.&lt;/li&gt;

&lt;/ul&gt;

&lt;p&gt;יש תחושה של קשר עמום כלשהו בין המבנה של &lt;span&gt;\( \phi \)&lt;/span&gt; ובין התנאי שמגדירים, אבל בלי להיכנס להוכחה לא יהיה ברור איך הקשר הזה עובד. אז בואו נדבר על ההוכחה.&lt;/p&gt;

&lt;p&gt;עכשיו, איך הלכה ההוכחה עבור &lt;span&gt;\( x_{1}=x_{2} \)&lt;/span&gt;? לב ההוכחה היה להגדיר קבוצה &lt;span&gt;\( A\subseteq P \)&lt;/span&gt; ולהראות (בערך, אני קצת מרמה) ש-&lt;span&gt;\( \tau_{1}^{G}=\tau_{2}^{G} \)&lt;/span&gt; גורר ש-&lt;span&gt;\( G\subseteq A \)&lt;/span&gt; ואילו אם עבור &lt;span&gt;\( p\in G \)&lt;/span&gt; כלשהו, כל ההרחבות של &lt;span&gt;\( p \)&lt;/span&gt; שייכות ל-&lt;span&gt;\( A \)&lt;/span&gt;, אז &lt;span&gt;\( \tau_{1}^{G}=\tau_{2}^{G} \)&lt;/span&gt;. ההגדרה של &lt;span&gt;\( A \)&lt;/span&gt; הזו הייתה קצת מורכבת ונבעה מאופי &lt;strong&gt;התכונה המעניינת&lt;/strong&gt; שהגדירה את ה-&lt;span&gt;\( \mathcal{F}_{\alpha} \)&lt;/span&gt; עבור הפסוק &lt;span&gt;\( x_{1}=x_{2} \)&lt;/span&gt;; עכשיו גם נגדיר קבוצה &lt;span&gt;\( A \)&lt;/span&gt; כזו עבור הפסוק &lt;span&gt;\( \phi \)&lt;/span&gt; שלנו אבל היא תהיה פשוטה יותר.&lt;/p&gt;

&lt;p&gt;אז אנחנו מגדירים את &lt;span&gt;\( A \)&lt;/span&gt; להיות קבוצת כל ה-&lt;span&gt;\( q\in P \)&lt;/span&gt; אשר מקיימים:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( x_{1}\in x_{2} \)&lt;/span&gt; אז קיים &lt;span&gt;\( \left(\sigma,q^{\prime}\right)\in\tau_{2} \)&lt;/span&gt; כך ש-&lt;span&gt;\( q\subseteq q^{\prime} \)&lt;/span&gt; ו-&lt;span&gt;\( q^{\prime} \)&lt;/span&gt; כופה את &lt;span&gt;\( \tau_{1}=\sigma \)&lt;/span&gt;.&lt;/li&gt;


&lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \neg\psi \)&lt;/span&gt; אז &lt;span&gt;\( q \)&lt;/span&gt; אינו כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;&lt;/li&gt;


&lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \psi_{1}\to\psi_{2} \)&lt;/span&gt; אז או ש-&lt;span&gt;\( q \)&lt;/span&gt; לא כופה את &lt;span&gt;\( \psi_{1}\left(\tau_{1},\ldots,\tau_{n}\right) \)&lt;/span&gt; או שיש ל-&lt;span&gt;\( q \)&lt;/span&gt; הרחבה שכופה את &lt;span&gt;\( \psi_{2}\left(\tau_{1},\ldots,\tau_{n}\right) \)&lt;/span&gt;.&lt;/li&gt;


&lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \forall x\psi \)&lt;/span&gt; אז לכל שם-&lt;span&gt;\( P \)&lt;/span&gt; &lt;span&gt;\( \tau \)&lt;/span&gt;, קיימת הרחבה של &lt;span&gt;\( q \)&lt;/span&gt; שכופה את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt;.&lt;/li&gt;

&lt;/ul&gt;

&lt;p&gt;ההגדרות הללו של שייכות ל-&lt;span&gt;\( A \)&lt;/span&gt; דומות כמובן להגדרה של &lt;span&gt;\( \mathcal{F}_{\alpha}^{\phi} \)&lt;/span&gt; שראינו קודם. זה קרה גם בפוסט הקודם: ראינו שם שהתנאי של שייכות ל-&lt;span&gt;\( \mathcal{F}_{\alpha} \)&lt;/span&gt; בעצם אומר “לכל הרחבה &lt;span&gt;\( q \)&lt;/span&gt; של &lt;span&gt;\( p \)&lt;/span&gt;, מתקיים ש-&lt;span&gt;\( q\in A \)&lt;/span&gt;”. זה קורה גם עכשיו: &lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt; אם ורק אם כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;. בואו נראה את זה, בזהירות.&lt;/p&gt;

&lt;p&gt;ראשית, המקרה של &lt;span&gt;\( x_{1}\in x_{2} \)&lt;/span&gt;. אם &lt;span&gt;\( \left(p,\tau_{1},\tau_{2}\right)\in\mathcal{F}_{\alpha}^{\phi} \)&lt;/span&gt; אז על פי הגדרה הקבוצה &lt;span&gt;\( \left\{ q\in P\ |\ \exists\left(\sigma,q\right)\in\tau_{2}:q\Vdash\tau_{1}=\sigma\right\}  \)&lt;/span&gt; היא צפופה מעל &lt;span&gt;\( p \)&lt;/span&gt;. המשמעות של “צפופה” היא שלכל הרחבה של &lt;span&gt;\( p \)&lt;/span&gt; קיימת הרחבה בתוך הקבוצה הזו. אני רוצה להוכיח שכל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;, אז בואו ניקח הרחבה &lt;span&gt;\( p\subseteq q \)&lt;/span&gt; שכזו. על פי הגדרת הצפיפות, קיימת ל-&lt;span&gt;\( q \)&lt;/span&gt; הרחבה &lt;span&gt;\( q\subseteq q^{\prime} \)&lt;/span&gt; בתוך הקבוצה, כלומר קיימים &lt;span&gt;\( \left(\sigma,q^{\prime}\right)\in\tau_{2} \)&lt;/span&gt; כך ש-&lt;span&gt;\( q^{\prime}\Vdash\tau_{1}=\sigma \)&lt;/span&gt;. זה בדיוק עונה להגדרה של &lt;span&gt;\( A \)&lt;/span&gt; (זה כיוון אחד, אבל השני עובד באותה צורה).&lt;/p&gt;

&lt;p&gt;עכשיו למקרה של &lt;span&gt;\( \neg\psi\left(\tau_{1},\ldots,\tau_{n}\right) \)&lt;/span&gt;. אם &lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt; אז אף הרחבה של &lt;span&gt;\( p \)&lt;/span&gt; לא כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;. אם ניקח הרחבה &lt;span&gt;\( p\subseteq q \)&lt;/span&gt; כזו, מכיוון שהיא לא כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt; אז &lt;span&gt;\( q\in A \)&lt;/span&gt;. זה היה פשוט, מה? אותו דבר קורה גם במקרה של &lt;span&gt;\( \psi_{1}\to\psi_{2} \)&lt;/span&gt;. אבל המקרה של &lt;span&gt;\( \forall x\psi \)&lt;/span&gt; שוב מערב צפיפות אז בואו נראה אותו במפורש.&lt;/p&gt;

&lt;p&gt;אם כן, אני מניח ש-&lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt; ולוקח הרחבה &lt;span&gt;\( p\subseteq q \)&lt;/span&gt;. עכשיו, בהינתן שם &lt;span&gt;\( \tau \)&lt;/span&gt; אנחנו רוצים למצוא הרחבה של &lt;span&gt;\( q \)&lt;/span&gt; שכופה את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt;. אנחנו משתמשים בכך שקבוצת כל האיברים שכופים את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt; היא &lt;strong&gt;צפופה&lt;/strong&gt; מעל &lt;span&gt;\( p \)&lt;/span&gt;, כלומר לכל הרחבה של &lt;span&gt;\( p \)&lt;/span&gt; (ובפרט &lt;span&gt;\( q \)&lt;/span&gt;) יש הרחבה ששייכת לקבוצה הזו - בדיוק מה שאנחנו צריכים. זה האופן שבו מושג ה”צפיפות” משרת אותנו.&lt;/p&gt;

&lt;p&gt;אוקיי, אז אם לסכם - היה די קל להראות ש-&lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt; אם ורק אם כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;. עכשיו, כמו בהוכחה של הפוסט הקודם, &lt;span&gt;\( A \)&lt;/span&gt; איכשהו צריכה לעזור לנו לסיים את הוכחת המשפט. זה קורה עם שתי הטענות הבאות:&lt;/p&gt;

&lt;ul&gt; &lt;li&gt;אם &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אז &lt;span&gt;\( G\subseteq A \)&lt;/span&gt;&lt;/li&gt;


&lt;li&gt;אם עבור &lt;span&gt;\( p\in G \)&lt;/span&gt; כלשהו כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt; אז &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;&lt;/li&gt;

&lt;/ul&gt;

&lt;p&gt;עבור שוויון השתמשנו באותן שתי טענות בצורה קצת שונה - במקום &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; היה לנו &lt;span&gt;\( \tau_{1}^{G}\subseteq\tau_{2}^{G} \)&lt;/span&gt; ואותו הדבר גם בכיוון השני עבור &lt;span&gt;\( A \)&lt;/span&gt; אחרת ואז איכשהו שילבנו את שני אלו. בשלב הזה אפשר לנפנף בידיים ולהגיד שכל מה שנעשה עכשיו הוא בערך כמו קודם (זה מה שהספר עושה) אבל אני לא מרגיש שאני מבין מה הולך פה מספיק טוב, אז אני אנסה להוכיח הכל פורמלית ככל הניתן. וזה אומר שיהיו שני שלבים, כמקודם: ראשית נראה איך שתי טענות העזר מוכיחות את המשפט; ושנית נראה איך מוכיחים את טענות העזר.&lt;/p&gt;

&lt;h2&gt;איך טענות העזר מוכיחות לנו את המשפט היסודי&lt;/h2&gt;

&lt;p&gt;יש שתי טענות מרכזיות שצריך להוכיח, עבור נוסחה &lt;span&gt;\( \phi \)&lt;/span&gt; ושמות &lt;span&gt;\( \tau_{1},\ldots,\tau_{n} \)&lt;/span&gt;:&lt;/p&gt;

&lt;ul&gt; &lt;li&gt;עבור אידאל גנרי &lt;span&gt;\( G \)&lt;/span&gt; מתקיים &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אם ורק אם קיים &lt;span&gt;\( p\in G \)&lt;/span&gt; כך ש- &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;.&lt;/li&gt;


&lt;li&gt;&lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt; אם ורק אם &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;&lt;/li&gt;

&lt;/ul&gt;

&lt;p&gt;בטענה הראשון הכיוון של ה”אם” טריוויאלי (זו המשמעות של כפיה) והחלק המעניין הוא להראות שאם &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אז קיים &lt;span&gt;\( p\in G \)&lt;/span&gt; שכופה את &lt;span&gt;\( \phi\left(\tau_{1},\ldots,\tau_{n}\right) \)&lt;/span&gt;. עכשיו, בזכות טענת העזר הראשונה, &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; מלמד אותנו ש-&lt;span&gt;\( G\subseteq A \)&lt;/span&gt;. טענת עזר מהפוסט הקודם שאין צורך להוכיח מחדש כי אני משתמש בה כמות שהיא אומרת שאם &lt;span&gt;\( G\subseteq A\in\mathcal{M} \)&lt;/span&gt; אז קיים &lt;span&gt;\( p \)&lt;/span&gt; כך שכל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;. יחד עם טענת העזר השניה זה מראה לנו שלכל &lt;span&gt;\( G^{\prime} \)&lt;/span&gt; כך ש-&lt;span&gt;\( p\in G^{\prime} \)&lt;/span&gt; יתקיים &lt;span&gt;\( \mathcal{M}\left[G^{\prime}\right]\models\phi\left(\tau_{1}^{G^{\prime}},\ldots,\tau_{n}^{G^{\prime}}\right) \)&lt;/span&gt;, וזו בדיוק המשמעות של לומר ש-&lt;span&gt;\( p \)&lt;/span&gt; כופה את &lt;span&gt;\( \left(\tau_{1},\ldots,\tau_{n}\right) \)&lt;/span&gt;.&lt;/p&gt;

&lt;p&gt;הדבר היחיד שחסר לנו בשביל הטיעון שבפסקה הקודמת הוא להראות ש-&lt;span&gt;\( A\in\mathcal{M} \)&lt;/span&gt;. זה מצריך אותנו לחזור להגדרות השונות והמשונות של &lt;span&gt;\( A \)&lt;/span&gt; ולשאול את עצמנו האם יש משהו שמסובך לבנות במסגרת &lt;span&gt;\( \mathcal{M} \)&lt;/span&gt; - מסגרת שכזכור מקיימת את ZFC ולכן את כל הדרכים הרגילות שבהן אנו בונים קבוצות. התשובה, בנפנוף ידיים, היא שהכל פשוט - אבל אנחנו צריכים להסתמך על כך שכבר הראינו שכפיה שקולה לשייכות ל-&lt;span&gt;\( \mathcal{F}_{\beta}^{\psi} \)&lt;/span&gt; עבור נוסחאות &lt;span&gt;\( \psi \)&lt;/span&gt; פשוטות יותר מ-&lt;span&gt;\( \phi \)&lt;/span&gt; (כלומר, כאלו שמרכיבות את &lt;span&gt;\( \phi \)&lt;/span&gt;) ו/או עבור סודרים &lt;span&gt;\( \beta \)&lt;/span&gt; שהם קטנים מ-&lt;span&gt;\( \alpha \)&lt;/span&gt;. זו הנחת אינדוקציה סטנדרטית ואין איתה בעיה.&lt;/p&gt;

&lt;p&gt;זה סיים את הוכחת הטענה הראשונה, אבל אנחנו זקוקים לשניה - ובדיוק ראינו למה אנחנו זקוקים לה, כדי שנוכל להשתכנע ש-&lt;span&gt;\( A\in\mathcal{M} \)&lt;/span&gt;.&lt;/p&gt;

&lt;p&gt;נתחיל עם להניח ש-&lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt; ונוכיח מתוך זה ש-&lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt;. כבר הוכחתי קודם ששייכות כזו ל-&lt;span&gt;\( \mathcal{F}_{\alpha}^{\phi} \)&lt;/span&gt; פירושה “לכל הרחבה &lt;span&gt;\( q \)&lt;/span&gt; של &lt;span&gt;\( p \)&lt;/span&gt;, מתקיים ש-&lt;span&gt;\( q\in A \)&lt;/span&gt;”. עכשיו משתמשים בטריק: אנחנו יודעים שקיים אידאל גנרי &lt;span&gt;\( G \)&lt;/span&gt; כך ש-&lt;span&gt;\( q\in G \)&lt;/span&gt; כי אפשר לבנות אידאל גנרי שמכיל איבר ספציפי נתון (הוכחנו את זה כשהתחלנו לדבר על אידאלים גנריים). האידאל הזה יכיל את &lt;span&gt;\( p \)&lt;/span&gt; שהרי &lt;span&gt;\( p\subseteq q \)&lt;/span&gt;, ומכיוון ש-&lt;span&gt;\( p \)&lt;/span&gt; כופה דברים, נקבל &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;, מה שלפי טענת העזר הראשונה מוכיח &lt;span&gt;\( G\subseteq A \)&lt;/span&gt; ולכן &lt;span&gt;\( q\in G\subseteq A \)&lt;/span&gt; שייך ל-&lt;span&gt;\( A \)&lt;/span&gt; וזה מה שרצינו.&lt;/p&gt;

&lt;p&gt;נשאר רק הכיוון השני! זה שבו מניחים &lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt; ומוכיחים &lt;span&gt;\( p\Vdash\phi\left(\tau_{1},\ldots,\tau_{n}\right) \)&lt;/span&gt;. כלומר, אנחנו לוקחים אידאל גנרי &lt;span&gt;\( G \)&lt;/span&gt; כך ש-&lt;span&gt;\( p\in G \)&lt;/span&gt; וצריכים להראות &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;. טענת העזר השניה אומרית שזה קורה אם כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;, וזה… כמו שראינו קודם… שקול בדיוק אל &lt;span&gt;\( \left(p,\tau_{1},\ldots,\tau_{n}\right)\in\mathcal{F}_{\alpha}^{\phi} \)&lt;/span&gt;, אז בעצם אין עוד מה לעשות! סיימנו את הוכחת המשפט היסודי! בהינתן הוכחה לטענות העזר, שלא הוכחתי עדיין.&lt;/p&gt;

&lt;h2&gt;ההוכחה לטענות העזר שלא הוכחתי עדיין&lt;/h2&gt;

&lt;p&gt;אוקיי, הנה טענות העזר שוב:&lt;/p&gt;

&lt;ul&gt; &lt;li&gt;אם &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt; אז &lt;span&gt;\( G\subseteq A \)&lt;/span&gt;&lt;/li&gt;


&lt;li&gt;אם עבור &lt;span&gt;\( p\in G \)&lt;/span&gt; כלשהו כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt; אז &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;&lt;/li&gt;

&lt;/ul&gt;

&lt;p&gt;נתחיל מהטענה הראשונה: אנחנו מניחים שב-&lt;span&gt;\( \mathcal{M}\left[G\right] \)&lt;/span&gt; מתקיים הפסוק &lt;span&gt;\( \phi\left(\tau_{1}^{G},\ldots,\tau_{n}^{G}\right) \)&lt;/span&gt; ורוצים להשתמש בזה כדי להראות שעבור &lt;span&gt;\( q\in G \)&lt;/span&gt; כלשהו מתקיים &lt;span&gt;\( q\in A \)&lt;/span&gt;. זה תלוי, מן הסתם, בהגדרה הספציפית של &lt;span&gt;\( A \)&lt;/span&gt; שתלויה בתורה במבנה של &lt;span&gt;\( \phi \)&lt;/span&gt;. מה שאומר שפתאום ההוכחה הקלילה שלנו הפכה להתעסקות ב&lt;strong&gt;ארבעה&lt;/strong&gt; מקרים שונים.&lt;/p&gt;

&lt;p&gt;במקרה הראשון &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( x_{1}\in x_{2} \)&lt;/span&gt; אז קיים &lt;span&gt;\( \left(\sigma,q^{\prime}\right)\in\tau_{2} \)&lt;/span&gt; כך ש-&lt;span&gt;\( q\subseteq q^{\prime} \)&lt;/span&gt; ו-&lt;span&gt;\( q^{\prime} \)&lt;/span&gt; כופה את &lt;span&gt;\( \tau_{1}=\sigma \)&lt;/span&gt;.&lt;/li&gt;

&lt;/ul&gt;

&lt;p&gt;הידע שיש לנו הוא ש-&lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;, כלומר בהקשר של &lt;span&gt;\( \phi \)&lt;/span&gt; הזו, &lt;span&gt;\( \tau_{1}^{G}\in\tau_{2}^{G} \)&lt;/span&gt;. המשמעות של השייכות הזו היא שקיימים &lt;span&gt;\( \left(\sigma,q_{1}\right)\in\tau_{2} \)&lt;/span&gt; כך ש-&lt;span&gt;\( \tau_{1}^{G}=\sigma^{G} \)&lt;/span&gt; ועכשיו קורה &lt;strong&gt;קסם&lt;/strong&gt;! אנחנו יכולים להשתמש במשפט שהוכחנו בפוסט הקודם עבור שוויון ולהסיק שאם קורה &lt;span&gt;\( \tau_{1}^{G}=\sigma^{G} \)&lt;/span&gt;, אז קיים &lt;span&gt;\( q_{2}\in G \)&lt;/span&gt; שכופה את &lt;span&gt;\( \tau_{1}=\sigma \)&lt;/span&gt;. אפשר עכשיו לקחת הרחבה משותפת &lt;span&gt;\( q_{1},q_{2}\subseteq q^{\prime} \)&lt;/span&gt; ולקבל את ה-&lt;span&gt;\( q^{\prime} \)&lt;/span&gt; שרצינו.&lt;/p&gt;

&lt;p&gt;הטכניקה הזו של “הרחבה משותפת” עדיין קצת מבלבלת אפילו אותי, אז הנה תזכורת למה זה עובד כאן: ראשית, &lt;span&gt;\( G \)&lt;/span&gt; אידאל ולכן לכל שני איברים שלו יש הרחבה משותפת (אצלנו האיברים הללו הם &lt;span&gt;\( q_{1},q_{2} \)&lt;/span&gt;). שנית, על פי הבניה של שמות-&lt;span&gt;\( P \)&lt;/span&gt;, אם &lt;span&gt;\( \left(\sigma,q_{1}\right)\in\tau_{2} \)&lt;/span&gt; אז &lt;span&gt;\( \left(\sigma,q^{\prime}\right)\in\tau_{2} \)&lt;/span&gt; לכל הרחבה &lt;span&gt;\( q^{\prime} \)&lt;/span&gt; של &lt;span&gt;\( q_{1} \)&lt;/span&gt; ולכן בפרט לזו שבנינו; ולבסוף, אם &lt;span&gt;\( q_{2} \)&lt;/span&gt; כופה &lt;strong&gt;משהו&lt;/strong&gt;, גם &lt;span&gt;\( q^{\prime} \)&lt;/span&gt; יכפה אותו, כי אם ניקח אידאל &lt;span&gt;\( G^{\prime} \)&lt;/span&gt; כלשהו כך ש-&lt;span&gt;\( q^{\prime}\in G^{\prime} \)&lt;/span&gt; אז בגלל הסגירות כלפי מטה של אידאלים גם &lt;span&gt;\( q_{2}\in G^{\prime} \)&lt;/span&gt; והקיום שלו באידאל מבטיח שה&lt;strong&gt;משהו&lt;/strong&gt; יתקיים עבור &lt;span&gt;\( G^{\prime} \)&lt;/span&gt;. את כל זה ראינו גם בפוסט הקודם ולפחות עבורי זה מרגיש קצת יותר טבעי עכשיו למרות שאני עדיין טובע בפרטים.&lt;/p&gt;

&lt;p&gt;האם אני מרגיש בטוח בעצמי מספיק כדי לדלג על הוכחה טרחנית מפורשת של שאר המקרים? לא! למה להפסיק עכשיו, כשזה סוף סוף נהיה קל?&lt;/p&gt;

&lt;p&gt;אז במקרה השני &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \neg\psi \)&lt;/span&gt; אז &lt;span&gt;\( q \)&lt;/span&gt; אינו כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;&lt;/li&gt;

&lt;/ul&gt;

&lt;p&gt;הידע שיש לנו הוא ש-&lt;span&gt;\( \mathcal{M}\left[G\right]\models\neg\psi\left(\tau_{1}^{G},\ldots,\tau_{n}^{G}\right) \)&lt;/span&gt;, כלומר אנחנו יודעים ש&lt;strong&gt;לא מתקיים&lt;/strong&gt; &lt;span&gt;\( \neg\psi\left(\tau_{1}^{G},\ldots,\tau_{n}^{G}\right) \)&lt;/span&gt;. עכשיו, אם &lt;span&gt;\( q \)&lt;/span&gt; &lt;strong&gt;כן&lt;/strong&gt; כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt; אז מכיוון ש-&lt;span&gt;\( q\in G \)&lt;/span&gt; זה אומר ש&lt;strong&gt;כן מתקיים&lt;/strong&gt; &lt;span&gt;\( \psi\left(\tau_{1}^{G},\ldots,\tau_{n}^{G}\right) \)&lt;/span&gt;, וזו סתירה. היי, זה היה קל! קל מדי…? אם כן, כנראה יעירו לי בתגובות עוד כמה שנים טובות כשכבר לא אזכור כלום ממה שהלך פה.&lt;/p&gt;

&lt;p&gt;קדימה למקרה השלישי! &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \psi_{1}\to\psi_{2} \)&lt;/span&gt; אז או ש-&lt;span&gt;\( q \)&lt;/span&gt; לא כופה את &lt;span&gt;\( \psi_{1}\left(\tau_{1},\ldots,\tau_{n}\right) \)&lt;/span&gt; או שיש ל-&lt;span&gt;\( q \)&lt;/span&gt; הרחבה שכופה את &lt;span&gt;\( \psi_{2}\left(\tau_{1},\ldots,\tau_{n}\right) \)&lt;/span&gt;.&lt;/li&gt;

&lt;/ul&gt;

&lt;p&gt;הידע שיש לנו הוא ש-&lt;span&gt;\( \mathcal{M}\left[G\right]\models\psi_{1}\to\psi_{2} \)&lt;/span&gt;, כלומר אנחנו יודעים שמתקיים אחד משניים: או ש-&lt;span&gt;\( \psi_{1} \)&lt;/span&gt; לא מתקיים, או ש-&lt;span&gt;\( \psi_{2} \)&lt;/span&gt; כן מתקיים.&lt;/p&gt;

&lt;p&gt;הדרך היחידה שבה &lt;span&gt;\( q \)&lt;/span&gt; לא יקיים את התנאי של &lt;span&gt;\( A \)&lt;/span&gt; הוא אם &lt;span&gt;\( q \)&lt;/span&gt; &lt;strong&gt;כן יכפה&lt;/strong&gt; את &lt;span&gt;\( \psi_{1} \)&lt;/span&gt; אבל &lt;strong&gt;לא תהיה&lt;/strong&gt; לו הרחבה שכופה את &lt;span&gt;\( \psi_{2} \)&lt;/span&gt;. מכיוון ש-&lt;span&gt;\( q \)&lt;/span&gt; כופה את &lt;span&gt;\( \psi_{1} \)&lt;/span&gt; אז &lt;span&gt;\( \psi_{1} \)&lt;/span&gt; מתקיים; ולכן מסיקים מ-&lt;span&gt;\( \mathcal{M}\left[G\right]\models\psi_{1}\to\psi_{2} \)&lt;/span&gt; ש-&lt;span&gt;\( \psi_{2} \)&lt;/span&gt; כן מתקיים. כאן נכנסת לפעולה הנחת האינדוקציה: מכיוון ש-&lt;span&gt;\( \psi_{2} \)&lt;/span&gt; היא נוסחה פשוטה יותר מ-&lt;span&gt;\( \phi \)&lt;/span&gt; אפשר להניח שכבר הוכחנו עבורה את המשפט המרכזי. כלומר, מכך ש-&lt;span&gt;\( \mathcal{M}\left[G\right]\models\psi_{2} \)&lt;/span&gt; אפשר להסיק שקיים ב-&lt;span&gt;\( G \)&lt;/span&gt; איבר שכופה את &lt;span&gt;\( \psi_{2} \)&lt;/span&gt;, ואז ניקח הרחבה משותפת שלו ושל &lt;span&gt;\( q \)&lt;/span&gt; ונקבל הרחבה של &lt;span&gt;\( q \)&lt;/span&gt; שכופה את &lt;span&gt;\( \psi_{2} \)&lt;/span&gt;, מה שמסיים את המקרה הזה.&lt;/p&gt;

&lt;p&gt;נשאר רק המקרה האחרון. &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \forall x\psi \)&lt;/span&gt; אז לכל שם-&lt;span&gt;\( P \)&lt;/span&gt; &lt;span&gt;\( \tau \)&lt;/span&gt;, קיימת הרחבה של &lt;span&gt;\( q \)&lt;/span&gt; שכופה את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt;.&lt;/li&gt;

&lt;/ul&gt;

&lt;p&gt;הידע שיש לנו הוא ש-&lt;span&gt;\( \mathcal{M}\left[G\right]\models\forall x\psi\left(x,\tau_{1}^{G},\ldots,\tau_{n}^{G}\right) \)&lt;/span&gt;. מה זה בעצם אומר, פורמלית? אם נסתכל על הנוסחה &lt;span&gt;\( \forall x\psi\left(x,x_{1},\ldots,x_{n}\right) \)&lt;/span&gt; נראה שיש לה משתנים חופשיים: &lt;span&gt;\( x_{1},\ldots,x_{n} \)&lt;/span&gt;. בנוסף יש בה גם משתנים קשורים, כאלו שנופלים תחת כמת - לכל הפחות, &lt;span&gt;\( x \)&lt;/span&gt; הוא כזה. עכשיו, בשלב הראשון החלפנו את כל המשתנים החופשיים באיברים קונקרטיים, &lt;span&gt;\( \tau_{1}^{G},\ldots,\tau_{n}^{G} \)&lt;/span&gt;. נשאר לחשב את ערך האמת של הפסוק על ידי הצבה של ערכים במשתנים המכומתים. הכתיב &lt;span&gt;\( \mathcal{M}\left[G\right]\models \)&lt;/span&gt; בעצם אומר לי שה”עולם” שממנו מגיעים הערכים שאפשר להציב במשתנים הללו הוא &lt;span&gt;\( \mathcal{M}\left[G\right] \)&lt;/span&gt;. בפרט, אם &lt;span&gt;\( \tau \)&lt;/span&gt; הוא שם-&lt;span&gt;\( P \)&lt;/span&gt; כלשהו, אז אם נציב ב-&lt;span&gt;\( x \)&lt;/span&gt; את &lt;span&gt;\( \tau^{G} \)&lt;/span&gt; מובטח לנו שיתקיים &lt;span&gt;\( \mathcal{M}\left[G\right]\models\psi\left(\tau^{G},\tau_{1}^{G},\ldots,\tau_{n}^{G}\right) \)&lt;/span&gt;.&lt;/p&gt;

&lt;p&gt;עכשיו שוב אפשר להשתמש בהנחת האינדוקציה, כי &lt;span&gt;\( \psi \)&lt;/span&gt; פשוט יותר מ-&lt;span&gt;\( \phi \)&lt;/span&gt;, ולקבל שקיים איבר ב-&lt;span&gt;\( G \)&lt;/span&gt; שכופה את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt;, לקחת הרחבה משותפת שלו ושל &lt;span&gt;\( q \)&lt;/span&gt;, וסיימנו! היה שווה לעשות את כל הצעדים במפורש כי עכשיו הטכניקה ממש ברורה וקלילה - וממילא כל ההוכחה הזו הייתה פשוטה בהרבה מהסיבוך שהיה לנו עבור השוויון בפוסט הקודם (כי שם לא היו לנו הנחות אינדוקציה פשוטות להסתמך עליהן).&lt;/p&gt;

&lt;p&gt;האם סיימנו? לא! כי יש עוד טענת עזר שצריך להוכיח:&lt;/p&gt;

&lt;ul&gt; &lt;li&gt;אם עבור &lt;span&gt;\( p\in G \)&lt;/span&gt; כלשהו כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt; אז &lt;span&gt;\( \mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right) \)&lt;/span&gt;&lt;/li&gt;

&lt;/ul&gt;

&lt;p&gt;גם פה אין מנוס מלפרק למקרים על פי המבנה של &lt;span&gt;\( \phi \)&lt;/span&gt;. נקווה שגם זה יהיה קל!&lt;/p&gt;

&lt;p&gt;אז שוב, במקרה הראשון, &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( x_{1}\in x_{2} \)&lt;/span&gt; אז קיים &lt;span&gt;\( \left(\sigma,q^{\prime}\right)\in\tau_{2} \)&lt;/span&gt; כך ש-&lt;span&gt;\( q\subseteq q^{\prime} \)&lt;/span&gt; ו-&lt;span&gt;\( q^{\prime} \)&lt;/span&gt; כופה את &lt;span&gt;\( \tau_{1}=\sigma \)&lt;/span&gt;.&lt;/li&gt;

&lt;/ul&gt;

&lt;p&gt;במקרה הזה אנחנו רוצים להוכיח ש-&lt;span&gt;\( \tau_{1}^{G}\in\tau_{2}^{G} \)&lt;/span&gt;. כלומר, שקיים &lt;span&gt;\( \left(\sigma,q\right)\in\tau_{2} \)&lt;/span&gt; כך ש-&lt;span&gt;\( \tau_{1}^{G}=\sigma^{G} \)&lt;/span&gt;. בשביל זה מספיק למצוא איבר ב-&lt;span&gt;\( G \)&lt;/span&gt; שכופה את &lt;span&gt;\( \tau_{1}=\sigma \)&lt;/span&gt; עבור &lt;span&gt;\( \sigma \)&lt;/span&gt; כלשהו שמופיע ב-&lt;span&gt;\( \tau_{2} \)&lt;/span&gt;. לכאורה ההגדרה של &lt;span&gt;\( A \)&lt;/span&gt; נותנת לנו איבר כזה, אבל צריך להיזהר פה: לכל הרחבה של &lt;span&gt;\( p\in G \)&lt;/span&gt; יש הרחבה נוספת &lt;span&gt;\( q^{\prime} \)&lt;/span&gt; שכופה את &lt;span&gt;\( \tau_{1}=\sigma \)&lt;/span&gt; עבור &lt;span&gt;\( \sigma \)&lt;/span&gt; מתאים, אבל שום דבר לא מבטיח לנו ש-&lt;span&gt;\( q^{\prime}\in G \)&lt;/span&gt;. לא בלי טיעון נוסף.&lt;/p&gt;

&lt;p&gt;בפוסט הקודם הטיעון הנוסף היה לקחת את קבוצת &lt;strong&gt;כל האיברים&lt;/strong&gt; שכופים את מה שאנחנו רוצים, כלומר במקרה שלנו זו הקבוצה&lt;/p&gt;

&lt;p&gt;&lt;span&gt;\( D=\left\{ q^{\prime}\in P\ |\ \exists\left(\sigma,q^{\prime}\right)\in\tau_{2}:q^{\prime}\Vdash\tau_{1}=\sigma\right\}  \)&lt;/span&gt;&lt;/p&gt;

&lt;p&gt;בפוסט הקודם האבחנה הייתה ש-&lt;span&gt;\( D \)&lt;/span&gt; צפופה מעל איבר של &lt;span&gt;\( G \)&lt;/span&gt;, וזה קורה גם כאן: &lt;span&gt;\( D \)&lt;/span&gt; צפופה מעל &lt;span&gt;\( p \)&lt;/span&gt; כי לכל הרחבה של &lt;span&gt;\( p \)&lt;/span&gt;, ההרחבה שייכת ל-&lt;span&gt;\( A \)&lt;/span&gt; (ההנחה שלנו) ולכן קיימת לה הרחבה ששייכת ל-&lt;span&gt;\( D \)&lt;/span&gt; (כי זו המשמעות של שייכות ל-&lt;span&gt;\( A \)&lt;/span&gt; במקרה הזה). הצפיפות הזו עוזרת לנו כי ראינו שאם &lt;span&gt;\( D\in\mathcal{M} \)&lt;/span&gt; היא צפופה מעל &lt;span&gt;\( p\in G \)&lt;/span&gt; אז &lt;span&gt;\( G\cap D\ne\emptyset \)&lt;/span&gt; ולכן אנחנו מקבלים שיש ב-&lt;span&gt;\( G \)&lt;/span&gt; איבר שכופה &lt;span&gt;\( \tau_{1}=\sigma \)&lt;/span&gt;, כפי שרצינו.&lt;/p&gt;

&lt;p&gt;בשביל שכל זה יעבוד צריך שיתקיים &lt;span&gt;\( D\in\mathcal{M} \)&lt;/span&gt; מה שדורש שאפשר יהיה לנסח את יחס הכפייה במסגרת &lt;span&gt;\( \mathcal{M} \)&lt;/span&gt;. זה &lt;strong&gt;לא&lt;/strong&gt; נובע מהנחת אינדוקציה כי &lt;span&gt;\( \tau_{1} \)&lt;/span&gt; הוא לא משהו שיש לנו הנחת אינדוקציה עליו, הרי הוא מה שאנחנו מנסים להוכיח עליו דברים עכשיו. אבל למרבה המזל, יחס הכפייה המדובר הוא של &lt;span&gt;\( \tau_{1}=\sigma \)&lt;/span&gt;, כלומר של שוויון, שבו טיפלנו בנפרד (ובדם יזע ודמעות…) ולכן אנחנו יודעים כבר שאפשר לנסח אותו במסגרת &lt;span&gt;\( \mathcal{M} \)&lt;/span&gt; גם בלי שום הנחת אינדוקציה. זו המחשה יפה של העובדה שלמרות שגם &lt;span&gt;\( x_{1}=x_{2} \)&lt;/span&gt; וגם &lt;span&gt;\( x_{1}\in x_{2} \)&lt;/span&gt; שניהם פסוקים אטומיים, המקרה של שוויון הוא “יותר בסיסי” עבורנו.&lt;/p&gt;

&lt;p&gt;קודם המקרה השני היה קל מאוד. האם גם הפעם? &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \neg\psi \)&lt;/span&gt; אז &lt;span&gt;\( q \)&lt;/span&gt; אינו כופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;&lt;/li&gt;

&lt;/ul&gt;

&lt;p&gt;במקרה הזה אנחנו רוצים להוכיח ש-&lt;span&gt;\( \mathcal{M}\left[G\right]\models\phi\left(\tau_{1}^{G},\dots,\tau_{n}^{G}\right) \)&lt;/span&gt;, כלומר ש-&lt;span&gt;\( \mathcal{M}\left[G\right] \)&lt;/span&gt; &lt;strong&gt;לא&lt;/strong&gt; מספקת את &lt;span&gt;\( \psi\left(\tau_{1}^{G},\ldots,\tau_{n}^{G}\right) \)&lt;/span&gt;. אנחנו יודעים, בעזרת הנחת האינדוקציה, שאם &lt;span&gt;\( \mathcal{M}\left[G\right] \)&lt;/span&gt; כן הייתה מספקת אותו אז היה קיים ב-&lt;span&gt;\( G \)&lt;/span&gt; איבר שכופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;. אפשר לקחת הרחבה של האיבר הזה ושל &lt;span&gt;\( p \)&lt;/span&gt;, ולקבל הרחבה &lt;span&gt;\( p\subseteq q \)&lt;/span&gt; שכופה את &lt;span&gt;\( \psi\left(\tau_{1},\ldots,\tau_{n}\right) \)&lt;/span&gt;, מה שסותר את ההנחה שכל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;. זה מסיים את המקרה הזה, שבאמת היה קל (ואולי… אני שוב מפספס משהו!)&lt;/p&gt;

&lt;p&gt;קדימה אל המקרה השלישי! &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \psi_{1}\to\psi_{2} \)&lt;/span&gt; אז או ש-&lt;span&gt;\( q \)&lt;/span&gt; לא כופה את &lt;span&gt;\( \psi_{1}\left(\tau_{1},\ldots,\tau_{n}\right) \)&lt;/span&gt; או שיש ל-&lt;span&gt;\( q \)&lt;/span&gt; הרחבה שכופה את &lt;span&gt;\( \psi_{2}\left(\tau_{1},\ldots,\tau_{n}\right) \)&lt;/span&gt;.&lt;/li&gt;

&lt;/ul&gt;

&lt;p&gt;כאן כדי להוכיח &lt;span&gt;\( \mathcal{M}\left[G\right]\models\phi\left(\tau_{1}^{G},\dots,\tau_{n}^{G}\right) \)&lt;/span&gt; מספיק להניח ש-&lt;span&gt;\( \mathcal{M}\left[G\right]\models\psi_{1} \)&lt;/span&gt; ולהוכיח ש-&lt;span&gt;\( \mathcal{M}\left[G\right]\models\psi_{2} \)&lt;/span&gt;. הפעם נגדיר&lt;/p&gt;

&lt;p&gt;&lt;span&gt;\( D=\left\{ q^{\prime}\in P\ |\ q^{\prime}\Vdash\psi_{2}\left(\tau_{1},\ldots,\tau_{n}\right)\right\}  \)&lt;/span&gt;&lt;/p&gt;

&lt;p&gt;ושוב - אם נוכיח ש-&lt;span&gt;\( D \)&lt;/span&gt; צפופה מעל &lt;span&gt;\( p \)&lt;/span&gt;, סיימנו (הפעם &lt;span&gt;\( D\in\mathcal{M} \)&lt;/span&gt; בעזרת הנחת האינדוקציה של המשפט היסודי על &lt;span&gt;\( \psi_{2} \)&lt;/span&gt;). אז אנחנו לוקחים הרחבה &lt;span&gt;\( p\subseteq q \)&lt;/span&gt; ומראים שיש לה הרחבה ב-&lt;span&gt;\( D \)&lt;/span&gt;.&lt;/p&gt;

&lt;p&gt;מכך ש-&lt;span&gt;\( \mathcal{M}\left[G\right]\models\psi_{1} \)&lt;/span&gt;, על ידי הפעלת הנחת האינדוקציה של המשפט היסודי על &lt;span&gt;\( \psi_{1} \)&lt;/span&gt;, אפשר לקבל שיש איבר ב-&lt;span&gt;\( G \)&lt;/span&gt; שכופה את &lt;span&gt;\( \psi_{1} \)&lt;/span&gt; ולקחת הרחבה משותפת שלו ושל &lt;span&gt;\( q \)&lt;/span&gt; שגם תכפה את &lt;span&gt;\( \psi_{1} \)&lt;/span&gt; וגם תהיה שייכת ל-&lt;span&gt;\( A \)&lt;/span&gt; (כי כל הרחבה של &lt;span&gt;\( p \)&lt;/span&gt; שייכת ל-&lt;span&gt;\( A \)&lt;/span&gt;). השייכות ל-&lt;span&gt;\( A \)&lt;/span&gt;, יחד עם הכפיה של &lt;span&gt;\( \psi_{1} \)&lt;/span&gt;, מלמדים אותנו שלאיבר הזה יש הרחבה שכופה את &lt;span&gt;\( \psi_{2} \)&lt;/span&gt;, שזה מה שרצינו.&lt;/p&gt;

&lt;p&gt;זהו, הגענו למקרה האחרון בכיוון הזה, ולכן גם לשלב האחרון של ההוכחה של המשפט היסודי. &lt;span&gt;\( q\in A \)&lt;/span&gt; אם:&lt;/p&gt;

&lt;ul&gt; &lt;li&gt;אם &lt;span&gt;\( \phi \)&lt;/span&gt; מהצורה &lt;span&gt;\( \forall x\psi \)&lt;/span&gt; אז לכל שם-&lt;span&gt;\( P \)&lt;/span&gt; &lt;span&gt;\( \tau \)&lt;/span&gt;, קיימת הרחבה של &lt;span&gt;\( q \)&lt;/span&gt; שכופה את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt;.&lt;/li&gt;

&lt;/ul&gt;

&lt;p&gt;כאן כדי להוכיח &lt;span&gt;\( \mathcal{M}\left[G\right]\models\phi\left(\tau_{1}^{G},\dots,\tau_{n}^{G}\right) \)&lt;/span&gt; אנחנו צריכים לקחת שם-&lt;span&gt;\( P \)&lt;/span&gt; כלשהו &lt;span&gt;\( \tau \)&lt;/span&gt; ולהראות ש-&lt;span&gt;\( \mathcal{M}\left[G\right]\models\psi\left(\tau^{G},\tau_{1}^{G},\dots,\tau_{n}^{G}\right) \)&lt;/span&gt;. ננקוט באותו תעלול שעבד קודם: נגדיר &lt;span&gt;\( D=\left\{ q\in P\ |\ q\Vdash\psi\left(\tau,\tau_{1},\ldots,\tau_{n}\right)\right\}  \)&lt;/span&gt;; ניקח הרחבה של &lt;span&gt;\( p \)&lt;/span&gt;, אנחנו יודעים שהיא ב-&lt;span&gt;\( A \)&lt;/span&gt; ולכן עבור &lt;span&gt;\( \tau \)&lt;/span&gt; קיימת הרחבה &lt;span&gt;\( q \)&lt;/span&gt; שלה שכופה את &lt;span&gt;\( \psi\left(\tau,\tau_{1},\ldots,\tau_{n}\right) \)&lt;/span&gt;, ולכן שייכת ל-&lt;span&gt;\( D \)&lt;/span&gt;, ומכיוון ש-&lt;span&gt;\( D\in\mathcal{M} \)&lt;/span&gt; (הנחת האינדוקציה עבור &lt;span&gt;\( \psi \)&lt;/span&gt;) נקבל שיש ב-&lt;span&gt;\( G \)&lt;/span&gt; איבר של &lt;span&gt;\( D \)&lt;/span&gt;, וסיימנו!&lt;/p&gt;

&lt;h2&gt;סיכום קצר לפני שממשיכים הלאה&lt;/h2&gt;

&lt;p&gt;סיימנו להוכיח את המשפט היסודי! זה דרש פוסט ארוך פחות מאשר ההוכחה של המקרה הפרטי של &lt;span&gt;\( x_{1}=x_{2} \)&lt;/span&gt;, והסתמכנו על מה שהלך שם בכמה דרכים שונות - גם באופן ישיר בתוצאה עצמה שהוכחנו (הסקנו מ-&lt;span&gt;\( \tau_{1}^{G}=\tau_{2}^{G} \)&lt;/span&gt; שיש איבר שכופה את &lt;span&gt;\( \tau_{1}=\tau_{2} \)&lt;/span&gt;), גם על ידי הדמיון בין ההוכחה במקרה הפרטי וההוכחה במקרה הכללי (כל הקטע הזה עם הקבוצות &lt;span&gt;\( A \)&lt;/span&gt; ו-&lt;span&gt;\( D \)&lt;/span&gt;) וגם על ידי שימוש חוזר בתוצאות העזר שהוכחנו בפעם הקודמת (למשל עם הצפיפות של &lt;span&gt;\( D \)&lt;/span&gt; שמובילה לחיתוך לא ריק עם &lt;span&gt;\( G \)&lt;/span&gt;). אני מקווה שתוך כדי ההוכחה גם התרגלנו קצת לכוח הגדול של המשפט. עכשיו מגיע הזמן להתחיל לקטוף את הפירות סוף כל סוף; ראשית כל לסיים להוכיח ש-&lt;span&gt;\( \mathcal{M}\left[G\right] \)&lt;/span&gt; מקיימת את כל אקסיומות ZFC, ובפרט את אקסיומות ההפרדה, קבוצת החזקה, ההחלפה והבחירה; ולאחר מכן סוף סוף לבצע כפיות קונקרטיות עבור קבוצות &lt;span&gt;\( P \)&lt;/span&gt; של תנאי כפייה שבפעם אחת יתנו לנו את השערת הרצף ובפעם אחרת את שלילתה. יהיה כיף.&lt;/p&gt;</content><author><name></name></author><category term="השערת הרצף" /><summary type="html">מבוא</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ו’: הרחבות גנריות</title><link href="http://gadial.net/2023/07/28/continuum_hypothesis_forcing_generic_extensions/" rel="alternate" type="text/html" title="בעקבות השערת הרצף, חלק ו&apos;: הרחבות גנריות" /><published>2023-07-28T00:00:00+00:00</published><updated>2023-07-28T00:00:00+00:00</updated><id>http://gadial.net/2023/07/28/continuum_hypothesis_forcing_generic_extensions</id><content type="html" xml:base="http://gadial.net/2023/07/28/continuum_hypothesis_forcing_generic_extensions/">&lt;h2&gt;מבוא&lt;/h2&gt;

&lt;p&gt;בפוסט הקודם תיארנו את הרעיון הכללי של שיטת הכפייה של כהן. כדאי להזכיר את המרכיבים העיקריים שבהם נשתמש: יש לנו קבוצה &lt;span&gt;\( \mathcal{M} \)&lt;/span&gt; שהיא טרנזיטיבית ובת מניה ומהווה סוג של מודל עבור ZFC, ואנחנו רוצים &lt;strong&gt;להרחיב&lt;/strong&gt; אותה כדי שהשערת הרצף תתקיים בה (וגם להרחיב בצורה אחרת שבה השערת הרצף לא מתקיימת). לצורך כך אנחנו לוקחים קבוצה &lt;span&gt;\( P\in\mathcal{M} \)&lt;/span&gt; וקוראים לאיברים שלה &lt;strong&gt;תנאי כפייה&lt;/strong&gt;, ומתוך קבוצת התנאים הזו אנחנו בוחרים תת-קבוצה &lt;span&gt;\( G\subseteq P \)&lt;/span&gt; שמקיימת כמה תכונות מועילות לנו ונקראת &lt;strong&gt;אידאל גנרי&lt;/strong&gt;. עכשיו אנחנו רוצים להרחיב את &lt;span&gt;\( \mathcal{M} \)&lt;/span&gt; בעזרת האידאל הגנרי הזה ולקבל קבוצה חדשה &lt;span&gt;\( \mathcal{M}\left[G\right] \)&lt;/span&gt; שמרחיבה את &lt;span&gt;\( \mathcal{M} \)&lt;/span&gt; באופן המבוקש שלנו &lt;strong&gt;ועדיין&lt;/strong&gt; מהווה סוג של מודל עבור &lt;span&gt;\( \text{ZFC} \)&lt;/span&gt;.&lt;/p&gt;

&lt;p&gt;בפוסט הקודם נתתי דוגמא פשוטה מאוד שעוזרת לאינטואיציה: אפשר היה לחשוב על &lt;span&gt;\( P \)&lt;/span&gt; בדוגמא הזו כעל &lt;strong&gt;בניות חלקיות&lt;/strong&gt; של פונקציה מ-&lt;span&gt;\( \mathbb{N} \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt;, כלומר כעל פונקציות מתת-קבוצות סופיות של &lt;span&gt;\( \mathbb{N} \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt;. אידאל גנרי היה אוסף ספציפי של בניות חלקיות שלא סותרות זו את זו והוא גדול דיו כך שכאשר נסתכל על האיחוד &lt;span&gt;\( \bigcup G \)&lt;/span&gt; נקבל פונקציה מהטבעיים אל &lt;span&gt;\( \left\{ 0,1\right\}  \)&lt;/span&gt;, ולא סתם פונקציה אלא אחת שלא יכלה להיות ב-&lt;span&gt;\( \mathcal{M} \)&lt;/span&gt; מראש (את הכל הוכחתי והסברתי בפירוט בפוסט הקודם). עכשיו, כזכור יש לנו ב-&lt;span&gt;\( \text{ZFC} \)&lt;/span&gt; משהו שנקרא &lt;strong&gt;אקסיומת האיחוד&lt;/strong&gt; שאומר שאם קבוצה כלשהי קיימת, גם האיחוד של כל אבריה קיים; כלומר, אותה &lt;span&gt;\( G \)&lt;/span&gt; שהזכרתי לא יכלה להיות שייכת אל &lt;span&gt;\( \mathcal{M} \)&lt;/span&gt; (שימו לב: כל האיברים של &lt;span&gt;\( G \)&lt;/span&gt; שייכים ל-&lt;span&gt;\( \mathcal{M} \)&lt;/span&gt; אבל זה &lt;strong&gt;ממש לא אומר&lt;/strong&gt; שהיא עצמה שייכת ל-&lt;span&gt;\( )\mathcal{M} \)&lt;/span&gt;, והמטרה בבניית &lt;span&gt;\( \mathcal{M}\left[G\right] \)&lt;/span&gt; היא להוסיף את &lt;span&gt;\( G \)&lt;/span&gt; אל &lt;span&gt;\( \mathcal{M} \)&lt;/span&gt; כך ש-&lt;span&gt;\( \text{ZFC} \)&lt;/span&gt; תמשיך להתקיים גם אחרי התוספת הזו.&lt;/p&gt;

&lt;p&gt;את הבניה הזו אציג כאן, ואני מזהיר שלמרות שהיא מאוד פשוטה מבחינה פורמלית, היא &lt;strong&gt;לא קלה לעיכול&lt;/strong&gt;. אבל מרגע שנשתלט עליה, החלק הקשה מאחורינו.&lt;/p&gt;

&lt;h2&gt;שתי אנלוגיות מועילות (או שלא מועילות)&lt;/h2&gt;

&lt;p&gt;כשיש הגדרה אבסטרקטית יחסית, לדעתי מועיל לראות אנלוגיות מתחומים אחרים, שבתקווה כבר התרגלנו אל הטירוף שמתחולל בהם. אני אנסה לתת שתי אנלוגיות כאלו כאן, ואני מזהיר מראש שהן לא זהות 1:1 למה שהולך לקרות עכשיו - אבל מן הסתם, זו הסיבה שבגללה מה שהולך לקרות עכשיו הוא מעניין!&lt;/p&gt;

&lt;p&gt;הדוגמא הראשונה היא &lt;strong&gt;הרחבה אלגברית&lt;/strong&gt; של הרציונליים. נאמר, למשל, שאני לוקח את המספר &lt;span&gt;\( \sqrt[3]{7} \)&lt;/span&gt; ומוסיף אותו למספרים הרציונליים ו”סוגר” את התוצאה כדי לקבל שדה, &lt;span&gt;\( \mathbb{Q}\left(\sqrt[3]{7}\right) \)&lt;/span&gt;, איך השדה הזה ייראה? הוא יכיל את &lt;span&gt;\( \sqrt[3]{7} \)&lt;/span&gt;, ואת המכפלה שלו בעצמו, שהיא &lt;span&gt;\( \sqrt[3]{49} \)&lt;/span&gt;, וכשנכפול אותו שוב בעצמו נקבל פשוט 7 שכבר שייך לשדה. לאיברים הללו צריך גם להוסיף את כל מה שאפשר לקבל ממכפלה שלהם באיבר מהשדה, ואת הסכומים של האיברים שמתקבלים כך, ויוצא שהצורה הכללית של איבר בהרחבה האלגברית הזו הוא &lt;span&gt;\( a\sqrt[3]{7}+b\sqrt[3]{49}+c \)&lt;/span&gt; כאשר &lt;span&gt;\( a,b,c\in\mathbb{Q} \)&lt;/span&gt;.&lt;/p&gt;

&lt;p&gt;הכל טוב ויפה, אבל יש כאן בעיה אחת: הדרך הזו תקפה רק אם אנחנו כבר יודעים שהאיבר &lt;span&gt;\( \sqrt[3]{7} \)&lt;/span&gt; קיים; אבל מה אם נקודת המבט שלנו היא שאנחנו לא מכירים אותו, ורוצים לבנות את האיבר הזה &lt;strong&gt;מתוך&lt;/strong&gt; מה שיש לנו בידיים כרגע, כלומר &lt;span&gt;\( \mathbb{Q} \)&lt;/span&gt;? מה שעושים הוא לעבור להתבונן על &lt;strong&gt;חוג הפולינומים&lt;/strong&gt; מעל &lt;span&gt;\( \mathbb{Q} \)&lt;/span&gt;, החוג &lt;span&gt;\( \mathbb{Q}\left[x\right] \)&lt;/span&gt; שכולל את כל האיברים מהצורה &lt;span&gt;\( p_{n}x^{n}+p_{n-1}x^{n-1}+\ldots+p_{1}x+p_{0} \)&lt;/span&gt; כאשר ה-&lt;span&gt;\( p \)&lt;/span&gt;-ים הם מספרים רציונליים. אפשר כמובן לשאול מה זה ה-&lt;span&gt;\( x \)&lt;/span&gt; הזה בכלל, אבל זו סתם &lt;strong&gt;שיטת סימון&lt;/strong&gt;; על כל פולינום כזה אפשר לחשוב פשוט בתור סדרה &lt;span&gt;\( \left(p_{0},\ldots,p_{n}\right) \)&lt;/span&gt; ואין לנו ספק שהן קיימות. גם בבניה שתכף נציג, אנחנו בונים את אברי &lt;span&gt;\( \mathcal{M}\left[G\right] \)&lt;/span&gt; מתוך אברי &lt;span&gt;\( P \)&lt;/span&gt; שמסודרים במבנה מסוים (קצת יותר מורכב מאשר סדרה). לאיברים שנבנה באופן הזה נקרא &lt;strong&gt;שמות&lt;/strong&gt;-&lt;span&gt;\( P \)&lt;/span&gt;.&lt;/p&gt;

&lt;p&gt;עכשיו, אחרי שיש לנו את &lt;span&gt;\( \mathbb{Q}\left[x\right] \)&lt;/span&gt;, אנחנו &lt;strong&gt;מחלקים אותו&lt;/strong&gt; באידאל שנוצר על ידי פולינום, במקרה שלנו &lt;span&gt;\( x^{3}-7 \)&lt;/span&gt; שהוא הפולינום הקטן ביותר שמאפס את &lt;span&gt;\( \sqrt[3]{7} \)&lt;/span&gt;. החלוקה הזו היא תהליך שלוקח את האיברים הכלליים של &lt;span&gt;\( \mathbb{Q}\left[x\right] \)&lt;/span&gt; ומפשט אותם (הם הופכים להיות פולינומים ממעלה 2 לכל היותר) תוך כדי זה שהוא מקנה להם מבנה מסוים (פעולת הכפל שלהם תשקף את האופי הספציפי של הפולינום &lt;span&gt;\( x^{3}-7 \)&lt;/span&gt; שבו חילקנו). גם אצלנו, אנחנו הולכים לקחת את כל האיברים שבנינו באמצעות &lt;span&gt;\( P \)&lt;/span&gt; ולבצע עליהם מין תהליך של פישוט שיתבסס על האופי הספציפי של &lt;span&gt;\( G \)&lt;/span&gt; שבחרנו - תהליך שבו אנחנו נותנים &lt;strong&gt;ערך&lt;/strong&gt; לכל שם-&lt;span&gt;\( P \)&lt;/span&gt; שבנינו קודם.&lt;/p&gt;

&lt;p&gt;הדוגמא האנלוגית השניה מגיעה מהוכחת משפט השלמות של גדל על לוגיקה מסדר ראשון (&lt;a href=&quot;https://gadial.net/2013/02/25/godel_completeness_proof_1/&quot;&gt;יש לי פוסט&lt;/a&gt; על זה). מאוד בגדול, מה שקורה שם הוא שיש לנו תורה - אוסף של נוסחאות - &lt;span&gt;\( \Phi \)&lt;/span&gt; והאוסף הזה הוא עקבי, ואנחנו רוצים להראות שנובע מהעקביות הזו שקיים לתורה הזו מודל - כלומר אובייקט מתמטי שמספק את כל הנוסחאות של &lt;span&gt;\( \Phi \)&lt;/span&gt;. זו תעלומה גדולה מאיפה אפשר בכלל לבנות אובייקט כזה, והתשובה היא שעושים תעלול: מרחיבים איכשהו את השפה שלנו כך שיש בה &lt;strong&gt;המון&lt;/strong&gt; סימני קבועים (אלו המקבילים של שמות-&lt;span&gt;\( P \)&lt;/span&gt; אצלנו) ואז בונים את המודל כך שהעולם שלו מורכב מסימני הקבועים הללו (זה תעלול יפה - האובייקט ה&lt;strong&gt;סינטקטי&lt;/strong&gt; של הקבועים הופך להיות מה שמשתמשים בו בפרשנות ה&lt;strong&gt;סמנטית&lt;/strong&gt; של הפסוקים) והיחסים של המודל נבחרים בצורה שמתיישבת יפה עם &lt;span&gt;\( \Phi \)&lt;/span&gt; - זה דומה לתהליך הפישוט באמצעות &lt;span&gt;\( G \)&lt;/span&gt; שדיברתי עליו.&lt;/p&gt;

&lt;p&gt;כאמור, שתי האנלוגיות הללו לא מושלמות, והן כמובן חסרות ערך אם לא מכירים את הבניות המתמטיות שתיארתי; אבל אלו האינטואיציות הכי טובות שאני יכול לגייס לפני שאנחנו לוקחים צעד קדימה, אל מה שהיה עבורי הדבר הקשה ביותר לעיכול בכל סדרת הפוסטים הזו.&lt;/p&gt;

&lt;h2&gt;שמות ופרשנותם&lt;/h2&gt;

&lt;p&gt;הבניה של &lt;span&gt;\( \mathcal{M}\left[G\right] \)&lt;/span&gt; מורכבת משני שלבים:&lt;/p&gt;

&lt;ul&gt; &lt;li&gt;בניית אוסף אובייקטים שנקראים &lt;strong&gt;שמות&lt;/strong&gt;-&lt;span&gt;\( P \)&lt;/span&gt; שנוצרים במסגרת &lt;span&gt;\( \mathcal{M} \)&lt;/span&gt; באמצעות &lt;span&gt;\( P \)&lt;/span&gt;.&lt;/li&gt;


&lt;li&gt;בניית &lt;span&gt;\( \mathcal{M}\left[G\right] \)&lt;/span&gt; על ידי מתן &lt;strong&gt;ערך&lt;/strong&gt; לכל שם-&lt;span&gt;\( P \)&lt;/span&gt; באמצעות &lt;span&gt;\( G \)&lt;/span&gt;.&lt;/li&gt;

&lt;/ul&gt;

&lt;p&gt;ההגדרה היא רקורסיבית: שם-&lt;span&gt;\( P \)&lt;/span&gt; הולך להיות קבוצה של זוגות &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( \sigma \)&lt;/span&gt; הוא שם-&lt;span&gt;\( P \)&lt;/span&gt; פשוט יותר ו-&lt;span&gt;\( p\in P \)&lt;/span&gt; הוא “תגית” שמוצמדת אל &lt;span&gt;\( \sigma \)&lt;/span&gt;. כשנותנים לשם &lt;span&gt;\( P \)&lt;/span&gt; ערך זה נעשה רקורסיבית, על ידי לקיחת קבוצת ה-&lt;span&gt;\( \sigma \)&lt;/span&gt;-ות שבתוך השם שתויגו על ידי איברים מ-&lt;span&gt;\( G \)&lt;/span&gt;, והחלפה שלהן בערך ש-&lt;span&gt;\( G \)&lt;/span&gt; נותן להן.&lt;/p&gt;

&lt;p&gt;כרגיל בהגדרות רקורסיביות, כדי שזה יעבוד צריכה להיות מין היררכייה על האיברים שעובדים איתם: שם-&lt;span&gt;\( P \)&lt;/span&gt; חייב להיבנות משמות פשוטים יותר. לכן ההגדרה שלנו תכלול בתוכה את יצירת ההיררכייה הזו.&lt;/p&gt;

&lt;p&gt;עכשיו, בואו נראה פורמלית את שני השלבים הללו. זה די קצר:&lt;/p&gt;

&lt;p&gt;אנחנו מגדירים סדרה &lt;strong&gt;טרנספיניטית&lt;/strong&gt; של קבוצות &lt;span&gt;\( N_{0},N_{1},\ldots,N_{\alpha},\ldots \)&lt;/span&gt; כך שיש לנו קבוצה &lt;span&gt;\( N_{\alpha} \)&lt;/span&gt; לכל סודר &lt;span&gt;\( \alpha\in\mathcal{M} \)&lt;/span&gt;. אברי הקבוצות הללו נקראים כולם שמות-&lt;span&gt;\( P \)&lt;/span&gt; (או בקיצור, &lt;strong&gt;שמות&lt;/strong&gt;), ועבור שם &lt;span&gt;\( \tau \)&lt;/span&gt; &lt;strong&gt;הדרגה &lt;/strong&gt;שלו היא הסודר &lt;span&gt;\( \alpha \)&lt;/span&gt; המינימלי כך ש-&lt;span&gt;\( \tau\in N_{\alpha} \)&lt;/span&gt;.&lt;/p&gt;

&lt;p&gt;כל קבוצה &lt;span&gt;\( N_{\alpha} \)&lt;/span&gt; מוגדרת באופן רקורסיבי. אברי &lt;span&gt;\( N_{\alpha} \)&lt;/span&gt; הם כל הקבוצות &lt;span&gt;\( \tau\in\mathcal{M} \)&lt;/span&gt; כך ש:&lt;/p&gt;

&lt;ol&gt; &lt;li&gt;אברי &lt;span&gt;\( \tau \)&lt;/span&gt; הם זוגות סדורים מהצורה &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( p\in P \)&lt;/span&gt; ואילו &lt;span&gt;\( \sigma\in N_{\beta} \)&lt;/span&gt; עבור &lt;span&gt;\( \beta&amp;lt;\alpha \)&lt;/span&gt;.&lt;/li&gt;


&lt;li&gt;אם &lt;span&gt;\( q \)&lt;/span&gt; הוא הרחבה של &lt;span&gt;\( p \)&lt;/span&gt; וגם &lt;span&gt;\( \left(\sigma,p\right)\in\tau \)&lt;/span&gt; אז &lt;span&gt;\( \left(\sigma,q\right)\in\tau \)&lt;/span&gt;.&lt;/li&gt;

&lt;/ol&gt;

&lt;p&gt;שלב ב’: לכל שם &lt;span&gt;\( \tau \)&lt;/span&gt; אנו מגדירים את &lt;strong&gt;הערך&lt;/strong&gt; שלו, &lt;span&gt;\( \tau^{G} \)&lt;/span&gt;, ברקורסיה על הדרגה של &lt;span&gt;\( \tau \)&lt;/span&gt;:&lt;/p&gt;

&lt;p&gt;&lt;span&gt;\( \tau^{G}=\left\{ \sigma^{G}\ |\ \exists p\in G:\left(\sigma,p\right)\in\tau\right\}  \)&lt;/span&gt;&lt;/p&gt;

&lt;p&gt;וכעת מגדירים&lt;/p&gt;

&lt;p&gt;&lt;span&gt;\( \mathcal{M}\left[G\right]=\left\{ \tau^{G}\ |\ \tau\in\bigcup N_{\alpha}\right\}  \)&lt;/span&gt;&lt;/p&gt;

&lt;p&gt;זה הכל! זו ההגדרה המפחידה שכל כך התלוננתי עליה! אם היא ברורה לכם, יופי! לי היא בכלל לא הייתה ברורה! אני יוצא מנקודת הנחה שגם לכם היא לא כזו ברורה, אז בואו ננסה להסביר אותה.&lt;/p&gt;

&lt;p&gt;נתחיל עם ההגדרה של שמות-&lt;span&gt;\( P \)&lt;/span&gt;. כמו כל הגדרה רקורסיבית, קשה להבין מה הולך בה אם קשה להבין מאיפה זה מתחיל בכלל, אז בואו נראה מה קורה בשלבים הראשונים. ראשית, &lt;span&gt;\( N_{0} \)&lt;/span&gt;. אם &lt;span&gt;\( \tau\in N_{0} \)&lt;/span&gt;, זה אומר שכל אברי &lt;span&gt;\( \tau \)&lt;/span&gt; הם מהצורה &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( \sigma\in N_{\beta} \)&lt;/span&gt; שעבורו &lt;span&gt;\( \beta&amp;lt;0 \)&lt;/span&gt;… אין דבר כזה. אז אין שום דבר שיכול להיות איבר של &lt;span&gt;\( \tau \)&lt;/span&gt;. זה אומר ש-&lt;span&gt;\( \tau=\emptyset \)&lt;/span&gt;. השם היחיד מדרגה 0 הוא פשוט הקבוצה הריקה: &lt;span&gt;\( N_{0}=\left\{ \emptyset\right\}  \)&lt;/span&gt;.&lt;/p&gt;

&lt;p&gt;למרבה המזל, ב-&lt;span&gt;\( N_{1} \)&lt;/span&gt; כבר יש דברים מעניינים הרבה יותר. לכל שם ששייך ל-&lt;span&gt;\( N_{1} \)&lt;/span&gt; יש הרבה איברים פוטנציאליים אפשריים: כל זוג מהצורה &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( \sigma\in N_{0} \)&lt;/span&gt; ו-&lt;span&gt;\( p\in P \)&lt;/span&gt;. מכיוון ש-&lt;span&gt;\( N_{0}=\left\{ \emptyset\right\}  \)&lt;/span&gt;, אנחנו מדברים רק על איברים מהצורה &lt;span&gt;\( \left(\emptyset,p\right) \)&lt;/span&gt;, אבל גם כאלו יכולים להיות לא מעט, ואנחנו לוקחים את כל הקבוצות של איברים מהצורה הזו - &lt;strong&gt;כל עוד&lt;/strong&gt; הן שייכות ל-&lt;span&gt;\( \mathcal{M} \)&lt;/span&gt;. חשוב להדגיש את זה: אנחנו כל הזמן עובדים במסגרת &lt;span&gt;\( \mathcal{M} \)&lt;/span&gt; כשאנחנו בונים שמות. הפעולה שתחריג אותנו ותוציא אותנו החוצה תהיה שלב השמת הערכים בהתאם ל-&lt;span&gt;\( G \)&lt;/span&gt;.&lt;/p&gt;

&lt;p&gt;איך נראה איבר של &lt;span&gt;\( N_{2} \)&lt;/span&gt;? כאן אנחנו כבר נתקלים בדברים מסובכים למדי. עבור &lt;span&gt;\( \tau\in N_{2} \)&lt;/span&gt; יש לנו קבוצה שכל איבר של הוא מהצורה &lt;span&gt;\( \left(\sigma,p\right) \)&lt;/span&gt; עבור &lt;span&gt;\( \sigma\in N_{1} \)&lt;/span&gt; או &lt;span&gt;\( \sigma\in N_{0} \)&lt;/span&gt;. אם &lt;span&gt;\( \sigma\in N_{0} \)&lt;/span&gt; אנחנו יודעים שהזוג הוא &lt;span&gt;\( \left(\emptyset,p\right) \)&lt;/span&gt; אבל אם הוא ב-&lt;span&gt;\( N_{1} \)&lt;/span&gt; הוא כבר יכול להיות הרבה דברים. למשל &lt;span&gt;\( \left(\left\{ \left(\emptyset,p_{1}\right)\right\} ,p\right) \)&lt;/span&gt;; או למשל &lt;span&gt;\( \left(\left\{ \left(\emptyset,p_{1}\right),\left(\emptyset,p_{2}\right)\right\} ,p\right) \)&lt;/span&gt;; או אפילו אולי &lt;span&gt;\( \left(\left\{ \left(\emptyset,p_{1}\right),\left(\emptyset,p_{2}\right),\ldots\right\} ,p\right) \)&lt;/span&gt; עבור &lt;span&gt;\( \sigma \)&lt;/span&gt; אינסופית שמכילה את כל ה-&lt;span&gt;\( P \)&lt;/span&gt;-ים. בקיצור, יש כאן הרבה גמישות וחופש בחירה, אבל בסופו של דבר כשמסתכלים על כל &lt;span&gt;\( \tau \)&lt;/span&gt; כזה רואים המון זוגות סדורים, בקינונים שונים ומשונים, כך שלכל איבר מסובך &lt;span&gt;\( \sigma \)&lt;/span&gt; מתלווה איזו תווית פשוטה &lt;span&gt;\( p \)&lt;/span&gt;. כאמור, אני אתייחס אל &lt;span&gt;\( p \)&lt;/span&gt; בתור &lt;strong&gt;תיוג&lt;/strong&gt; פה ושם מכאן והלאה; זה סתם שם לא פורמלי שעוזר לאינטואיציה שלי.&lt;/p&gt;

&lt;p&gt;כדי להבין מה קורה עכשיו, כדאי להיזכר באקסיומת ההפרדה. אקסיומת ההפרדה היא הדרך שלנו לקחת קבוצה גדולה &lt;span&gt;\( A \)&lt;/span&gt; אבל אולי לא הכי מורכבת בעולם, ובעזרת קריטריון &lt;span&gt;\( \psi \)&lt;/span&gt; כלשהו לבנות מתוכה קבוצה מעניינת יותר: &lt;span&gt;\( \left\{ a\in A\ |\ \psi\left(a\right)=\text{T}\right\}  \)&lt;/span&gt;. הקבוצה המעניינת היא &lt;strong&gt;קטנה יותר&lt;/strong&gt; מ-&lt;span&gt;\( A \)&lt;/span&gt; במובן זה שיש בה פחות איברים, אבל המבנה שלה עשוי להיות הרבה יותר מורכב. כך גם אצלנו - הרעיון עכשיו הוא לקחת את השם &lt;span&gt;\( \tau \)&lt;/span&gt; ו”לסנן” ממנו את כל הדברים שלא מתוייגים בעזרת אברי &lt;span&gt;\( G \)&lt;/span&gt;, כדי לקבל קבוצות עם מבנה מעניין שלא נכללו ב-&lt;span&gt;\( \mathcal{M} \)&lt;/span&gt; עצמה (כאן אנחנו רואים יתרון של השימוש בשם &lt;strong&gt;מסנן&lt;/strong&gt; כדי לתאר את &lt;span&gt;\( G \)&lt;/span&gt; - שימוש שהוא כאמור נפוץ בספרות, יחד עם היפוך טרמינולוגי מסוים, והעדפתי להימנע ממנו).&lt;/p&gt;

&lt;p&gt;בואו נסתכל כעת שוב על השמת הערך ל-&lt;span&gt;\( \tau \)&lt;/span&gt;:&lt;/p&gt;

&lt;p&gt;&lt;span&gt;\( \tau^{G}=\left\{ \sigma^{G}\ |\ \exists p\in G:\left(\sigma,p\right)\in\tau\right\}  \)&lt;/span&gt;&lt;/p&gt;

&lt;p&gt;אנחנו בעצם עושים כאן שני דברים: ראשית, אנחנו מסננים מ-&lt;span&gt;\( \tau \)&lt;/span&gt; החוצה את כל האיברים &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( p\notin G \)&lt;/span&gt;. אחרי שלב הסינון הזה התגית שמחוברת ל-&lt;span&gt;\( \sigma \)&lt;/span&gt; ששרדו היא “מיותרת” כי את הסינון עבורם כבר עשינו. אז אנחנו נפטרים מהתגית, נשארים רק עם &lt;span&gt;\( \sigma \)&lt;/span&gt;, ואז באופן רקורסיבי אנחנו נותנים ל-&lt;span&gt;\( \sigma \)&lt;/span&gt; הזה ערך בעזרת &lt;span&gt;\( G \)&lt;/span&gt; ומקבלים את &lt;span&gt;\( \sigma^{G} \)&lt;/span&gt; שהוא מה שהולך להיכנס לגרסה הסופית של &lt;span&gt;\( \tau^{G} \)&lt;/span&gt;.&lt;/p&gt;

&lt;p&gt;בשביל שההגדרה הזו תעבור, אני צריך שהדרגה של &lt;span&gt;\( \sigma \)&lt;/span&gt; תהיה קטנה מהדרגה של &lt;span&gt;\( \tau \)&lt;/span&gt;, כך שאפשר יהיה להניח באינדוקציה שכשאני בא לתת ערך ל-&lt;span&gt;\( \tau \)&lt;/span&gt; הערך של &lt;span&gt;\( \sigma^{G} \)&lt;/span&gt; כבר נקבע. אבל זה ברור: נסתכל על ה-&lt;span&gt;\( \alpha \)&lt;/span&gt; המינימלי כך ש-&lt;span&gt;\( \tau\in N_{\alpha} \)&lt;/span&gt;. על פי ההגדרה, אברי &lt;span&gt;\( \tau \)&lt;/span&gt; הם &lt;span&gt;\( \left(\sigma,p\right) \)&lt;/span&gt; כך שכל &lt;span&gt;\( \sigma\in N_{\beta} \)&lt;/span&gt; כך ש-&lt;span&gt;\( \beta&amp;lt;\alpha \)&lt;/span&gt;, ובפרט הדרגה של &lt;span&gt;\( \sigma \)&lt;/span&gt; היא לכל היותר &lt;span&gt;\( \beta \)&lt;/span&gt;, כך שההגדרה עובדת.&lt;/p&gt;

&lt;h2&gt;אבל מה בעצם קיבלנו?&lt;/h2&gt;

&lt;p&gt;בואו נניח שהבנו בערך איך ההגדרה עובדת. עדיין לא ברור הדבר המרכזי - מה זה בעצם &lt;span&gt;\( \mathcal{M}\left[G\right] \)&lt;/span&gt; הזה? ובכן, זו קבוצה; קבוצה שנבנית מתוך האיברים של &lt;span&gt;\( \mathcal{M} \)&lt;/span&gt; אבל עם תת-קבוצות חדשות שלא היו שם קודם. בפרט, &lt;span&gt;\( \mathcal{M\subseteq}\mathcal{M}\left[G\right] \)&lt;/span&gt; וגם &lt;span&gt;\( G\in\mathcal{M}\left[G\right] \)&lt;/span&gt;. ואני רוצה שיהיה ברור, כי האנלוגיות שנתתי קודם אולי יוצרות רושם שגוי בנקודה הזו - כשאני אומר &lt;span&gt;\( \mathcal{M\subseteq}\mathcal{M}\left[G\right] \)&lt;/span&gt; אני לא מתכוון שיש איזה עותק איזומורפי של &lt;span&gt;\( \mathcal{M} \)&lt;/span&gt; בתוך &lt;span&gt;\( \mathcal{M}\left[G\right] \)&lt;/span&gt; או משהו. אני מתכוון שכל האיברים של &lt;span&gt;\( \mathcal{M} \)&lt;/span&gt; נמצאים כמות שהם בתוך &lt;span&gt;\( \mathcal{M}\left[G\right] \)&lt;/span&gt;. וגם לא קשה לראות את זה.&lt;/p&gt;

&lt;p&gt;בתור שלב ראשון, אני רוצה להראות שלכל &lt;span&gt;\( x\in\mathcal{M} \)&lt;/span&gt; יש שם כלשהו &lt;span&gt;\( \sigma \)&lt;/span&gt; כך שכאשר מבצעים את ההשמה &lt;span&gt;\( \sigma^{G} \)&lt;/span&gt; מקבלים &lt;span&gt;\( x=\sigma^{G} \)&lt;/span&gt;. אני אסמן את השם שמחזיר כך את &lt;span&gt;\( x \)&lt;/span&gt; בתור &lt;span&gt;\( \check{x} \)&lt;/span&gt;. הדרך שבה אני רוצה להוכיח את קיום את כל ה-&lt;span&gt;\( \check{x} \)&lt;/span&gt;-ים הללו היא באינדוקציה על-סופית, וכאן אני משתמש במושג של &lt;strong&gt;ההיררכייה המצטברת&lt;/strong&gt; &lt;a href=&quot;https://gadial.net/2023/01/18/classes_and_transfinite/&quot;&gt;שהצגתי בפוסט&lt;/a&gt; על אינדוקציה ורקורסיה על-סופיות. גם אם לא זוכרים מה אמרתי שם, לא נורא; בפועל מה שאני משתמש בו הוא שאני יכול להניח, כשאני בא להוכיח משהו על &lt;span&gt;\( x \)&lt;/span&gt;, שאותו משהו כבר הוכח לכל האיברים של &lt;span&gt;\( x \)&lt;/span&gt;.&lt;/p&gt;

&lt;p&gt;אוקיי, אז בואו ניקח &lt;span&gt;\( x\in\mathcal{M} \)&lt;/span&gt; כלשהו. מה יהיה השם &lt;span&gt;\( \check{x} \)&lt;/span&gt; שמתאים לו? האינטואיציה אומרת - מכיוון ש-&lt;span&gt;\( x \)&lt;/span&gt; כבר שייך ל-&lt;span&gt;\( \mathcal{M} \)&lt;/span&gt; ו-&lt;span&gt;\( \mathcal{M} \)&lt;/span&gt; טרנזיטיבית, גם כל האיברים של &lt;span&gt;\( x \)&lt;/span&gt; כבר שייכים ל-&lt;span&gt;\( \mathcal{M} \)&lt;/span&gt; ולכן אפשר להניח באינדוקציה שיש להם שמות שמתאימים להם; כל מה שנשאר לעשות הוא לוודא שהשמות הללו לא מושמדים כשאנחנו מכניסים את &lt;span&gt;\( G \)&lt;/span&gt; לתמונה, אז פשוט נתייג שם כזה עם כל &lt;span&gt;\( p\in P \)&lt;/span&gt; אפשרי:&lt;/p&gt;

&lt;p&gt;&lt;span&gt;\( \check{x}=\left\{ \left(\left(\check{y},p\right)\ |\ y\in x\wedge p\in P\right)\right\}  \)&lt;/span&gt;&lt;/p&gt;

&lt;p&gt;האם &lt;span&gt;\( \check{x} \)&lt;/span&gt; הוא בכלל שם חוקי? ובכן, שם צריך לקיים שתי דרישות. ראשית, שכל אבריו יהיו מהצורה &lt;span&gt;\( \left(\sigma,p\right) \)&lt;/span&gt; כאשר &lt;span&gt;\( \sigma \)&lt;/span&gt; הוא בעצמו שם - זה בהחלט מתקיים על פי ההגדרה. שנית, צריך להתקיים שאם &lt;span&gt;\( q \)&lt;/span&gt; הוא הרחבה של &lt;span&gt;\( p \)&lt;/span&gt; וגם &lt;span&gt;\( \left(\sigma,p\right)\in\tau \)&lt;/span&gt; אז &lt;span&gt;\( \left(\sigma,q\right)\in\tau \)&lt;/span&gt;. כמובן שגם זה מתקיים כי לכל &lt;span&gt;\( \check{y} \)&lt;/span&gt; לקחנו את &lt;strong&gt;כל&lt;/strong&gt; האיברים מהצורה &lt;span&gt;\( \left(\check{y},p\right) \)&lt;/span&gt; לכל &lt;span&gt;\( p\in P \)&lt;/span&gt; כולל &lt;span&gt;\( q \)&lt;/span&gt;.&lt;/p&gt;

&lt;p&gt;אז זה שם חוקי, אבל לא מספיק לקיים את הקריטריונים, גם צריך שיתקיים &lt;span&gt;\( \check{x}\in\mathcal{M} \)&lt;/span&gt; (זוכרות? כל השמות הם איברים של &lt;span&gt;\( \mathcal{M} \)&lt;/span&gt;; זו ההשמה לתוכם שיוצרת דברים שאינם ב-&lt;span&gt;\( \mathcal{M} \)&lt;/span&gt;). אם אנחנו מניחים באינדוקציה ש-&lt;span&gt;\( \check{y}\in\mathcal{M} \)&lt;/span&gt; אז אנחנו מסודרים בזכות זה ש-&lt;span&gt;\( \mathcal{M} \)&lt;/span&gt; מקיימת את &lt;span&gt;\( \text{ZFC} \)&lt;/span&gt;: בעזרת הפרדה על הקבוצה &lt;span&gt;\( \mathcal{M} \)&lt;/span&gt; אנחנו בונים את הקבוצה &lt;span&gt;\( A=\left\{ \check{y}\in\mathcal{M}\ |\ y\in x\right\}  \)&lt;/span&gt;, ואז &lt;span&gt;\( \check{x}=A\times P \)&lt;/span&gt; - ומכפלה קרטזית של שתי קבוצות ששייכות ל-&lt;span&gt;\( \mathcal{M} \)&lt;/span&gt; שייכת בעצמה ל-&lt;span&gt;\( \mathcal{M} \)&lt;/span&gt; כי אפשר לבנות מכפלה קרטזית בעזרת ZFC.&lt;/p&gt;

&lt;p&gt;עכשיו, מה קורה בשלב השמת הערך? &lt;span&gt;\( \check{x}^{G}=\left\{ \check{y}^{G}\ |\ \exists p\in G:\left(\check{y},p\right)\in\dot{x}\right\} =\left\{ \check{y}^{G}\ |\ y\in x\right\}  \)&lt;/span&gt; כשהמעבר השני נובע מכך ש-&lt;span&gt;\( G \)&lt;/span&gt; לא מפלטר שום דבר כי בנינו את &lt;span&gt;\( \check{x} \)&lt;/span&gt; כך שכל איבר שלו יופיע עם כל התיוגים האפשריים ובפרט כאלו ששייכים אל &lt;span&gt;\( G \)&lt;/span&gt;. כעת, נניח באינדוקציה שכבר ראינו &lt;span&gt;\( \check{y}^{G}=y \)&lt;/span&gt; ונקבל &lt;span&gt;\( \check{x}^{G}=\left\{ \check{y}^{G}\ |\ y\in x\right\} =\left\{ y\ |\ y\in x\right\} =x \)&lt;/span&gt;, כפי שרצינו. אז אנחנו רואים ש-&lt;span&gt;\( \mathcal{M}\subseteq\mathcal{M}\left[G\right] \)&lt;/span&gt; בצורה פשוטה למדי.&lt;/p&gt;

&lt;p&gt;עכשיו בואו נראה שגם יצרנו משהו חדש: ש-&lt;span&gt;\( G\in\mathcal{M}\left[G\right] \)&lt;/span&gt;. מי יהיה השם שמתאים ל-&lt;span&gt;\( G \)&lt;/span&gt;? כבר ראינו שלכל &lt;span&gt;\( x\in\mathcal{M} \)&lt;/span&gt; יש שם &lt;span&gt;\( \check{x} \)&lt;/span&gt; שנותן אותו; בפרט לכל &lt;span&gt;\( p\in P \)&lt;/span&gt; מתקיים &lt;span&gt;\( p\in\mathcal{M} \)&lt;/span&gt; אז לכל &lt;span&gt;\( p \)&lt;/span&gt; כזה יש שם &lt;span&gt;\( \check{p} \)&lt;/span&gt; מתאים. אז נגדיר:&lt;/p&gt;

&lt;p&gt;&lt;span&gt;\( \Gamma=\left\{ \left(\check{p},q\right)\ |\ p,q\in P\wedge p\subseteq q\right\}  \)&lt;/span&gt;&lt;/p&gt;

&lt;p&gt;כלומר, לכל שם &lt;span&gt;\( \check{p} \)&lt;/span&gt; שכבר יצרנו, אנחנו מתייגים אותו עם כל ה-&lt;span&gt;\( q \)&lt;/span&gt;-ים שהם הרחבות של &lt;span&gt;\( p \)&lt;/span&gt;. למה אני קורא לזה &lt;span&gt;\( \Gamma \)&lt;/span&gt; ולא, נאמר, &lt;span&gt;\( \check{G} \)&lt;/span&gt;? ובכן, כי הבניה הזו לא נובעת מ-&lt;span&gt;\( G \)&lt;/span&gt; בשום צורה; &lt;span&gt;\( G \)&lt;/span&gt; יצוץ רק בשלב השמת הערכים. אם היינו עובדים עם אידאל גנרי אחר, בשלב השמת הערכים &lt;span&gt;\( \Gamma \)&lt;/span&gt; הייתה הופכת אליו.&lt;/p&gt;

&lt;p&gt;למה הגדרנו את זה ככה? ובכן, ההגדרה הכי פשוטה היא &lt;span&gt;\( \Gamma=\left\{ \left(\check{p},p\right)\ |\ p\in P\right\}  \)&lt;/span&gt;. עם ההגדרה הזו, ברור ש-&lt;span&gt;\( \Gamma^{G}=\left\{ \check{p}^{G}\ |\ p\in G\right\} =\left\{ p\ |\ p\in G\right\} =G \)&lt;/span&gt; כי כבר ראינו ש-&lt;span&gt;\( \check{p}^{G}=p \)&lt;/span&gt; (זה נכון לכל איבר של &lt;span&gt;\( \mathcal{M} \)&lt;/span&gt;) ובעצם פשוט סיננו החוצה את האיברים של &lt;span&gt;\( P \)&lt;/span&gt; שאינם ב-&lt;span&gt;\( G \)&lt;/span&gt;. אבל הגדרתי עם ה-&lt;span&gt;\( q \)&lt;/span&gt; כדי לשמור על כך שהתכונה השניה של שמות-&lt;span&gt;\( P \)&lt;/span&gt; תתקיים. זה לא יכול להכניס ל-&lt;span&gt;\( \Gamma^{G} \)&lt;/span&gt; איברים שאינם ב-&lt;span&gt;\( G \)&lt;/span&gt;, כי &lt;span&gt;\( G \)&lt;/span&gt; היא אידאל, ואידאלים הם בעלי תכונת סגירות כלפי מטה: אם &lt;span&gt;\( q\in G \)&lt;/span&gt; ו-&lt;span&gt;\( p\subseteq q \)&lt;/span&gt; אז גם &lt;span&gt;\( p\in G \)&lt;/span&gt;. לכן אם &lt;span&gt;\( p\in\Gamma^{G} \)&lt;/span&gt;, כלומר אם קיים &lt;span&gt;\( q\in G \)&lt;/span&gt; כך ש-&lt;span&gt;\( \left(\check{p},q\right)\in\Gamma \)&lt;/span&gt;, אז על פי הגדרת &lt;span&gt;\( \Gamma \)&lt;/span&gt; מתקיים &lt;span&gt;\( p\subseteq q \)&lt;/span&gt; ולכן &lt;span&gt;\( p\in G \)&lt;/span&gt;.&lt;/p&gt;

&lt;p&gt;האם סיימנו? הו לא, אנחנו רק מתחילים!&lt;/p&gt;

&lt;h2&gt;עולם חדש מופלא&lt;/h2&gt;

&lt;p&gt;מה שעשינו עד כה היה לבנות מ-&lt;span&gt;\( \mathcal{M} \)&lt;/span&gt; ו-&lt;span&gt;\( G \)&lt;/span&gt; את &lt;span&gt;\( \mathcal{M}\left[G\right] \)&lt;/span&gt;, שהיא קבוצה שמכילה את &lt;span&gt;\( \mathcal{M} \)&lt;/span&gt; ואת &lt;span&gt;\( G \)&lt;/span&gt;. אבל כדי שהבניה הזו תועיל לנו, צריך ש-&lt;span&gt;\( \mathcal{M}\left[G\right] \)&lt;/span&gt; תקיים את התכונות היפות ש-&lt;span&gt;\( \mathcal{M} \)&lt;/span&gt; קיימה; היא הייתה קבוצה טרנזיטיבית בת מניה שקיימה את כל אקסיומות ZFC. נצטרך להראות שהכל עובד גם ב-&lt;span&gt;\( \mathcal{M}\left[G\right] \)&lt;/span&gt;. חלק מזה יהיה קל, וחלק… לא קל.&lt;/p&gt;

&lt;p&gt;להוכיח ש-&lt;span&gt;\( \mathcal{M}\left[G\right] \)&lt;/span&gt; היא טרנזיטיבית ובת מניה זה קל. בשביל החלק של בת מניה, שימו לב ש-&lt;span&gt;\( \mathcal{M}\left[G\right] \)&lt;/span&gt; נוצרת ממתן ערך לכל שמות ה-&lt;span&gt;\( P \)&lt;/span&gt; מעל &lt;span&gt;\( \mathcal{M} \)&lt;/span&gt;, כך שאם יש מספר בן מניה של שמות-&lt;span&gt;\( P \)&lt;/span&gt; גם &lt;span&gt;\( \mathcal{M}\left[G\right] \)&lt;/span&gt; תהיה בת מניה, אבל שמות-&lt;span&gt;\( P \)&lt;/span&gt; מלכתחילה &lt;strong&gt;הוגדרו&lt;/strong&gt; בתור איברים של &lt;span&gt;\( \mathcal{M} \)&lt;/span&gt; שמקיימים תכונות מסוימות, אז בוודאי שאם &lt;span&gt;\( \mathcal{M} \)&lt;/span&gt; בת מניה גם הם בני מניה.&lt;/p&gt;

&lt;p&gt;כדי לראות ש-&lt;span&gt;\( \mathcal{M}\left[G\right] \)&lt;/span&gt; טרנזיטיבית, בואו ניקח איבר שלה, &lt;span&gt;\( \tau^{G}\in\mathcal{M}\left[G\right] \)&lt;/span&gt;. מי האיברים של &lt;span&gt;\( \tau^{G} \)&lt;/span&gt;? בואו נפתח שוב את ההגדרה:&lt;/p&gt;

&lt;p&gt;&lt;span&gt;\( \tau^{G}=\left\{ \sigma^{G}\ |\ \exists p\in G:\left(\sigma,p\right)\in\tau\right\}  \)&lt;/span&gt;&lt;/p&gt;

&lt;p&gt;ניקח &lt;span&gt;\( \sigma^{G} \)&lt;/span&gt; שכזה: הוא עצמו מתן ערך לשם-&lt;span&gt;\( P \)&lt;/span&gt; &lt;span&gt;\( \sigma \)&lt;/span&gt;, ולכן על פי הגדרה, &lt;span&gt;\( \sigma^{G}\in\mathcal{M}\left[G\right] \)&lt;/span&gt;, אז גם עניין הטרנזיטיביות היה קל. נשארה רק ZFC על שלל האקסיומות שלה. אפשר לחלק את האקסיומות לשני סוגים: אלו שממש קל להראות שמתקיימות גם ב-&lt;span&gt;\( \mathcal{M}\left[G\right] \)&lt;/span&gt;, ואלו שנצטרך עבודת הכנה בדמות משפט מהותי מאוד על האופי של &lt;span&gt;\( \mathcal{M}\left[G\right] \)&lt;/span&gt; לפני שנוכל להוכיח. אז נתחיל ממה שממש קל: אקסיומות ההיקפיות, הזיווג, האיחוד, האינסוף והיסוד (מה שמשאיר לנו את קבוצת החזקה, ההפרדה, ההחלפה והבחירה).&lt;/p&gt;

&lt;p&gt;על אקסיומת היסוד אין מה לדבר בכלל: כל איבר של &lt;span&gt;\( \mathcal{M}\left[G\right] \)&lt;/span&gt; הוא קבוצה, כלומר מקיים את אקסיומות ZFC בגרסה הלא יחסית שלהן, ולכן מקיים את אקסיומת היסוד. זה עשוי להישמע טריוויאלי למדי, למה אי אפשר להשתמש באותו טיעון כדי להראות שהיקפיות מתקיימת, למשל? כי כזכור, היקפיות אומרת ששתי קבוצות &lt;span&gt;\( A,B \)&lt;/span&gt; הן שוות אם ורק אם לכל &lt;span&gt;\( x \)&lt;/span&gt;, &lt;span&gt;\( x\in A \)&lt;/span&gt; אם ורק אם &lt;span&gt;\( x\in B \)&lt;/span&gt;, אבל כשאנחנו עוברים לדבר על הגרסה היחסית, &lt;span&gt;\( x \)&lt;/span&gt; הוא לא איבר &lt;strong&gt;כלשהו&lt;/strong&gt; אלא רק של העולם שאנחנו מדברים עליו, במקרה הנוכחי &lt;span&gt;\( \mathcal{M}\left[G\right] \)&lt;/span&gt;. למרבה המזל, העולם הספציפי הזה הוא טרנזיטיבי, כפי שכבר ראינו, אז אם &lt;span&gt;\( A\in\mathcal{M}\left[G\right] \)&lt;/span&gt; ואם &lt;span&gt;\( x\in A \)&lt;/span&gt; אז בפרט &lt;span&gt;\( x\in\mathcal{M}\left[G\right] \)&lt;/span&gt; ולכן הוא משתתף בהגדרה של היקפיות - ואנחנו מקבלים שהיקפיות פירושה “שתי קבוצות שוות אם יש להן בדיוק את אותם איברים” גם בהקשר הצר של &lt;span&gt;\( \mathcal{M}\left[G\right] \)&lt;/span&gt;.&lt;/p&gt;

&lt;p&gt;אקסיומת האינסוף נובעת מכך ש-&lt;span&gt;\( \mathcal{M} \)&lt;/span&gt; מקיימת אותה ו-&lt;span&gt;\( \mathcal{M}\subseteq\mathcal{M}\left[G\right] \)&lt;/span&gt;, כפי שכבר ראינו.&lt;/p&gt;

&lt;p&gt;אקסיומת הזיווג מתחילה להיות טריקית. אנחנו לוקחים &lt;span&gt;\( \tau_{1}^{G},\tau_{2}^{G}\in\mathcal{M}\left[G\right] \)&lt;/span&gt; והמטרה שלנו היא להראות שגם &lt;span&gt;\( \left\{ \tau_{1}^{G},\tau_{2}^{G}\right\} \in\mathcal{M}\left[G\right] \)&lt;/span&gt;, כלומר ממש צריך לעבוד קצת עם הידיים ולבנות משהו. אבל טיפה חשיבה וקל לראות מה המשהו. נגדיר שם-&lt;span&gt;\( P \)&lt;/span&gt; באופן הבא:&lt;/p&gt;

&lt;p&gt;&lt;span&gt;\( \tau_{\left\{ 1,2\right\} }=\left\{ \left(\sigma,p\right)\ |\left(\sigma=\tau_{1}\vee\sigma=\tau_{2}\right)\wedge p\in P\right\}  \)&lt;/span&gt;&lt;/p&gt;

&lt;p&gt;כלומר, &lt;span&gt;\( \tau_{\left\{ 1,2\right\} } \)&lt;/span&gt; פשוט מכיל את השמות &lt;span&gt;\( \tau_{1},\tau_{2} \)&lt;/span&gt; כשהם מתוייגים על ידי כל אברי &lt;span&gt;\( P \)&lt;/span&gt;, ולכן ברור ש-&lt;span&gt;\( \tau_{\left\{ 1,2\right\} }^{G}=\left\{ \tau_{1}^{G},\tau_{2}^{G}\right\}  \)&lt;/span&gt;. ברור גם ש-&lt;span&gt;\( \tau_{\left\{ 1,2\right\} } \)&lt;/span&gt; הוא שם-&lt;span&gt;\( P \)&lt;/span&gt; חוקי על פי ההגדרה, בזכות זה שהתיוגים נלקחים מכל &lt;span&gt;\( P \)&lt;/span&gt;. מה שקצת פחות ברור הוא למה &lt;span&gt;\( \tau_{\left\{ 1,2\right\} }\in\mathcal{M} \)&lt;/span&gt; בכלל, אבל זה נובע מכך ש-&lt;span&gt;\( \mathcal{M} \)&lt;/span&gt; מקיימת את ZFC. הרי &lt;span&gt;\( \tau_{\left\{ 1,2\right\} }=\left\{ \tau_{1}\right\} \times P\cup\left\{ \tau_{2}\right\} \times P \)&lt;/span&gt; ואת הבניה הזו קל לבצע במסגרת ZFC.&lt;/p&gt;

&lt;p&gt;נשארה לנו האקסיומה הקשה ביותר מבין אלו הקלות: איחוד. זה “קשה” בעיקר כי כשיש לנו איחוד צריך לדבר על איבר-של-איבר-של-איבר של משהו. אנחנו לוקחים איבר של &lt;span&gt;\( \mathcal{M}\left[G\right] \)&lt;/span&gt; וצריכים להראות שיש ב-&lt;span&gt;\( \mathcal{M}\left[G\right] \)&lt;/span&gt; קבוצה שהאיברים שלה הם כל האיבר-של-איבר של אותו איבר של &lt;span&gt;\( \mathcal{M}\left[G\right] \)&lt;/span&gt; שהתחלנו ממנו.&lt;/p&gt;

&lt;p&gt;ובכן, איבר כללי של &lt;span&gt;\( \mathcal{M}\left[G\right] \)&lt;/span&gt; הוא מהצורה &lt;span&gt;\( \tau^{G} \)&lt;/span&gt; עבור שם-&lt;span&gt;\( P \)&lt;/span&gt; כלשהו &lt;span&gt;\( \tau \)&lt;/span&gt;. האיברים של &lt;span&gt;\( \tau^{G} \)&lt;/span&gt; הזה הם, על פי הגדרה, כל מני &lt;span&gt;\( \sigma^{G} \)&lt;/span&gt;-ים כך ש-&lt;span&gt;\( \left(\sigma,p\right)\in\tau \)&lt;/span&gt; עבור &lt;span&gt;\( p\in G \)&lt;/span&gt;. מה שאנחנו צריכים להראות הוא קבוצה ב-&lt;span&gt;\( \mathcal{M}\left[G\right] \)&lt;/span&gt; שהאיברים שלה הם אותם איברים של כל ה-&lt;span&gt;\( \sigma^{G} \)&lt;/span&gt; הללו. כלומר, הם איברים מהצורה &lt;span&gt;\( \upsilon^{G} \)&lt;/span&gt; כך ש-&lt;span&gt;\( \left(\upsilon,q\right)\in\sigma \)&lt;/span&gt; עבור &lt;span&gt;\( q\in G \)&lt;/span&gt; כלשהו.&lt;/p&gt;

&lt;p&gt;עכשיו, מכיוון שאיבר כללי של &lt;span&gt;\( \mathcal{M}\left[G\right] \)&lt;/span&gt; נבנה על ידי לקיחת שם-&lt;span&gt;\( P \)&lt;/span&gt; ואז מתן ערך עבורו, אנחנו בעצם צריכים להגדיר שם-&lt;span&gt;\( P \)&lt;/span&gt; שיתורגם אל הקבוצה הזו. בואו נסמן אותו ב-&lt;span&gt;\( \overline{\tau} \)&lt;/span&gt; כדי שיהיה ברור הקשר ל-&lt;span&gt;\( \tau \)&lt;/span&gt; המקורי. הנה נסיון לתת הגדרה על בסיס הפסקה הקודמת:&lt;/p&gt;

&lt;p&gt;&lt;span&gt;\( \overline{\tau}=\left\{ \left(\upsilon,q\right)\ |\ \exists\left(\sigma,p\right):\left(\left(\upsilon,q\right)\in\sigma\wedge\left(\sigma,p\right)\in\tau\right)\right\}  \)&lt;/span&gt;&lt;/p&gt;

&lt;p&gt;הבעיה היא שההגדרה הזו לא תעבוד. היא לא תעבוד בגלל בעיה עדינה, כמו שקורה המון בהוכחות כאן. דווקא בגלל זה אני רוצה שנתחיל את ההוכחה ונראה איפה אנחנו נתקעים.&lt;/p&gt;

&lt;p&gt;ובכן, להוכחה יש שני כיוונים, וכשכתבתי את ההגדרה של &lt;span&gt;\( \overline{\tau} \)&lt;/span&gt; חשבתי רק על אחד מהם - על לקחת איבר של &lt;span&gt;\( \bigcup\tau^{G} \)&lt;/span&gt; ולהראות שהוא שייך ל-&lt;span&gt;\( \overline{\tau}^{G} \)&lt;/span&gt;. אז בואו נתחיל מלנסות את הכיוון השני דווקא: ניקח איבר של &lt;span&gt;\( \overline{\tau}^{G} \)&lt;/span&gt; וננסה להראות שהוא שייך אל &lt;span&gt;\( \bigcup\tau^{G} \)&lt;/span&gt;.&lt;/p&gt;

&lt;p&gt;ובכן, יהא &lt;span&gt;\( \upsilon^{G}\in\overline{\tau}^{G} \)&lt;/span&gt; כלשהו (מנין לי שהצורה של איבר כללי של &lt;span&gt;\( \overline{\tau}^{G} \)&lt;/span&gt; היא השמה-לשם-&lt;span&gt;\( P \)&lt;/span&gt;? כי ככה הוגדר &lt;span&gt;\( \mathcal{M}\left[G\right] \)&lt;/span&gt;). אני &lt;strong&gt;רוצה להראות&lt;/strong&gt; שקיים &lt;span&gt;\( \sigma^{G} \)&lt;/span&gt; כך שמתקיימת השרשרת &lt;span&gt;\( \upsilon^{G}\in\sigma^{G}\in\tau^{G} \)&lt;/span&gt;, אז אני מסתכל על מה שנובע &lt;strong&gt;מהנתון&lt;/strong&gt; שלי, כלומר מ-&lt;span&gt;\( \upsilon^{G}\in\overline{\tau}^{G} \)&lt;/span&gt;; שייכות כזו מתקיימת אם &lt;span&gt;\( \left(\upsilon,q\right)\in\overline{\tau} \)&lt;/span&gt; עבור &lt;span&gt;\( q\in G \)&lt;/span&gt; כלשהו. כלומר, לפי הגדרת &lt;span&gt;\( \overline{\tau} \)&lt;/span&gt;, קיים זוג &lt;span&gt;\( \left(\sigma,p\right) \)&lt;/span&gt; כך ש-&lt;span&gt;\( \left(\upsilon,q\right)\in\sigma \)&lt;/span&gt; וגם &lt;span&gt;\( \left(\sigma,p\right)\in\tau \)&lt;/span&gt;. מכך ש-&lt;span&gt;\( \left(\upsilon,q\right)\in\sigma \)&lt;/span&gt; אני יכול להסיק ש-&lt;span&gt;\( \upsilon^{G}\in\sigma^{G} \)&lt;/span&gt;, אבל מכך ש-&lt;span&gt;\( \left(\sigma,p\right)\in\tau \)&lt;/span&gt; אני &lt;strong&gt;לא יכול&lt;/strong&gt; להסיק &lt;span&gt;\( \sigma^{G}\in\tau^{G} \)&lt;/span&gt; ופה אני נתקע. למה? כי כדי להסיק את זה צריך שיתקיים &lt;span&gt;\( p\in G \)&lt;/span&gt;, אבל שום דבר לא אומר לי ש-&lt;span&gt;\( p\in G \)&lt;/span&gt;; כל מה שאני יודע הוא ש-&lt;span&gt;\( p \)&lt;/span&gt; הוא איבר כלשהו של &lt;span&gt;\( P \)&lt;/span&gt; וזה לא עוזר לי לדעת שהוא שייך אל &lt;span&gt;\( G \)&lt;/span&gt;.&lt;/p&gt;

&lt;p&gt;אז מה צריך לעשות כדי לתקן את ההגדרה? משהו די פשוט: להשתמש באותו איבר גם ל-&lt;span&gt;\( q \)&lt;/span&gt; וגם ל-&lt;span&gt;\( p \)&lt;/span&gt;, כלומר להגדיר&lt;/p&gt;

&lt;p&gt;&lt;span&gt;\( \overline{\tau}=\left\{ \left(\upsilon,p\right)\ |\ \exists\sigma:\left(\left(\upsilon,p\right)\in\sigma\wedge\left(\sigma,p\right)\in\tau\right)\right\}  \)&lt;/span&gt;&lt;/p&gt;

&lt;p&gt;ההגדרה הזו סבבה. אין ספק שהקבוצה הזו קיימת (אפשר לבנות אותה מהאקסיומות בתוך &lt;span&gt;\( \mathcal{M} \)&lt;/span&gt;) ובדיקה מהירה מראה שהיא מקיימת את הדרישות משם-&lt;span&gt;\( P \)&lt;/span&gt;. ועכשיו, השלב בהוכחה שנתקע לא ייתקע, כי עכשיו מכך ש-&lt;span&gt;\( \left(\sigma,p\right)\in\tau \)&lt;/span&gt; אני יכול להסיק ש-&lt;span&gt;\( \sigma^{G}\in\tau^{G} \)&lt;/span&gt;, וזה מסיים את הכיוון הזה.&lt;/p&gt;

&lt;p&gt;כמובן, המחיר של התיקון הוא שעכשיו הכיוון השני יהיה טיפה יותר בעייתי - צריך להראות שההגדרה של &lt;span&gt;\( \overline{\tau} \)&lt;/span&gt; לא הפכה לחזקה &lt;strong&gt;מדי&lt;/strong&gt;, עד כדי כך שעכשיו מתפספסים איברים ששייכים לאיחוד אבל לא משתייכים אל &lt;span&gt;\( \overline{\tau}^{G} \)&lt;/span&gt;. כדי לראות את זה אני לוקח שרשרת &lt;span&gt;\( \upsilon^{G}\in\sigma^{G}\in\tau^{G} \)&lt;/span&gt;. מה שאני יכול להסיק ממנה הוא שקיימים &lt;span&gt;\( p,q \)&lt;/span&gt; כך ש-&lt;span&gt;\( \left(\sigma,p\right)\in\tau \)&lt;/span&gt; ו-&lt;span&gt;\( \left(\upsilon,q\right)\in\sigma \)&lt;/span&gt;, ואני גם יכול להסיק ששניהם מקיימים &lt;span&gt;\( p,q\in G \)&lt;/span&gt;, אבל אני לא יכול להסיק שהם שווים. לכאורה כאן נתקעתי, אבל למרבה המזל לא נגמרו ההגדרות שאפשר לשלוף מהשרוול.&lt;/p&gt;

&lt;p&gt;בואו ניזכר ש-&lt;span&gt;\( G \)&lt;/span&gt; הזה הוא לא סתם קבוצה, הוא מה שנקרא “אידאל”, שמקיים בין היתר את התכונה הבאה שאני מצטט מהפוסט הקודם:&lt;/p&gt;

&lt;p&gt;“מכוונת: אם &lt;span&gt;\( p_{1},p_{2}\in G \)&lt;/span&gt; אז קיים &lt;span&gt;\( q\in G \)&lt;/span&gt; כך ש-&lt;span&gt;\( p_{1},p_{2}\subseteq q \)&lt;/span&gt;”&lt;/p&gt;

&lt;p&gt;ובכן, במקרה שלנו מכך ש-&lt;span&gt;\( p,q\in G \)&lt;/span&gt; אני יכול להסיק שקיים &lt;span&gt;\( r\in G \)&lt;/span&gt; כך ש-&lt;span&gt;\( p,q\subseteq r \)&lt;/span&gt;. ועכשיו, תכונה 2 של שמות-&lt;span&gt;\( P \)&lt;/span&gt; מבטיחה לי שאם &lt;span&gt;\( \left(\sigma,p\right)\in\tau \)&lt;/span&gt; ו-&lt;span&gt;\( \left(\upsilon,q\right)\in\sigma \)&lt;/span&gt; אז גם &lt;span&gt;\( \left(\sigma,r\right)\in\tau \)&lt;/span&gt; ו-&lt;span&gt;\( \left(\upsilon,r\right)\in\sigma \)&lt;/span&gt;, ולכן &lt;span&gt;\( \left(\upsilon,r\right)\in\overline{\tau} \)&lt;/span&gt; על פי הגדרה, וקיבלנו &lt;span&gt;\( \upsilon^{G}\in\overline{\tau}^{G} \)&lt;/span&gt;, כפי שרצינו. זה מסיים את ההוכחה הזו, וגם סוף סוף נותן לנו קצת תחושה של למה צריך חלק מהתכונות שהופיעו בהגדרות וטרם נגענו בהן.&lt;/p&gt;

&lt;p&gt;זה מסיים את הפוסט הזה, אבל עדיין לא סיימנו עם הסיפור של בניית &lt;span&gt;\( \mathcal{M}\left[G\right] \)&lt;/span&gt;, ובפוסט הבא נעסוק במה שנזדקק לו לצורך הוכחת יתר האקסיומות.&lt;/p&gt;</content><author><name></name></author><category term="השערת הרצף" /><summary type="html">מבוא</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ה’: מבוא לשיטת הכפייה</title><link href="http://gadial.net/2023/07/27/continuum_hypothesis_forcing_intro/" rel="alternate" type="text/html" title="בעקבות השערת הרצף, חלק ה&apos;: מבוא לשיטת הכפייה" /><published>2023-07-27T00:00:00+00:00</published><updated>2023-07-27T00:00:00+00:00</updated><id>http://gadial.net/2023/07/27/continuum_hypothesis_forcing_intro</id><content type="html" xml:base="http://gadial.net/2023/07/27/continuum_hypothesis_forcing_intro/">&lt;h2&gt;מבוא&lt;/h2&gt;

&lt;p&gt;הגענו סוף סוף לתיאור שיטת הכפייה של פול כהן, אבל כדאי שנתקדם לאט ובזהירות. שום דבר בשיטה אינו קשה או מסובך במיוחד, אבל היא מאוד &lt;strong&gt;אבסטרקטית&lt;/strong&gt; במבט ראשון ולכן כדאי שכל הזמן תהיה לנו דוגמא מול העיניים, לכל הפחות דוגמת צעצוע. אחת מהסיבות שאני אוהב את הספר של Weaver על כפייה הוא שיטת ההצגה שלו של הנושא הזה, ולכן אעקוב אחרי מה שהוא עושה בצורה די צמודה.&lt;/p&gt;

&lt;p&gt;אז לפני שמתחילים, נחזור אל נקודת המוצא שאליה הגענו בעקבות הפוסטים האחרונים. אנחנו עובדים במסגרת מערכת פורמלית שנקראת &lt;span&gt;\( \text{ZFC}^{+} \)&lt;/span&gt; שכוללת את אקסיומות ZFC הרגילות ועוד יצור &lt;span&gt;\( \mathcal{M} \)&lt;/span&gt; שהוא קבוצה &lt;strong&gt;טרנזיטיבית בת מניה&lt;/strong&gt; שאפשר להניח עליה שמקיימת את כל האקסיומות של ZFC (הסיפור קצת יותר מסובך מזה אבל כבר הבהרתי את הדקויות בפוסטים הקודמים).&lt;/p&gt;

&lt;p&gt;השערת הרצף, כזכור, היא הטענה ש-&lt;span&gt;\( 2^{\aleph_{0}}=\aleph_{1} \)&lt;/span&gt;, כאשר &lt;span&gt;\( \aleph_{1} \)&lt;/span&gt; היא העוצמה האינסופית הקטנה ביותר שגדולה מ-&lt;span&gt;\( \aleph_{0} \)&lt;/span&gt;, ואילו &lt;span&gt;\( \aleph_{0} \)&lt;/span&gt; היא פשוט עוצמת הטבעיים, &lt;span&gt;\( \aleph_{0}=\left|\mathbb{N}\right| \)&lt;/span&gt;. אנחנו יודעים ש-&lt;span&gt;\( 2^{\aleph_{0}}=\left|\mathcal{P}\left(\mathbb{N}\right)\right| \)&lt;/span&gt;, ולכן כדי להראות שהשערת הרצף נכונה אנחנו צריכים להראות התאמה חח”ע ועל בין הקבוצה &lt;span&gt;\( \mathcal{P}\left(\mathbb{N}\right) \)&lt;/span&gt; (קבוצת כל הקבוצות של הטבעיים) ו-&lt;span&gt;\( \aleph_{1} \)&lt;/span&gt; (הסודר הקטן ביותר שאינו שקול עוצמה לאף סודר קטן ממנו &lt;strong&gt;וגם&lt;/strong&gt; גדול מ-&lt;span&gt;\( \aleph_{0} \)&lt;/span&gt; שהוא הסודר האינסופי הראשון).&lt;/p&gt;

&lt;p&gt;עכשיו, את כל המושגים הללו - הטבעיים &lt;span&gt;\( \mathbb{N} \)&lt;/span&gt;, קבוצת תתי-הקבוצות של הטבעיים &lt;span&gt;\( \mathcal{P}\left(\mathbb{N}\right) \)&lt;/span&gt; והעוצמה &lt;span&gt;\( \aleph_{1} \)&lt;/span&gt; - אפשר לקחת גם אל הקבוצה &lt;span&gt;\( \mathcal{M} \)&lt;/span&gt;. הבניה של האובייקטים הללו מתבססת על ZFC, ולכן אפשר להפעיל את אותה בניה גם במסגרת &lt;span&gt;\( \mathcal{M} \)&lt;/span&gt; ולקבל קבוצות כלשהן, &lt;strong&gt;שהן לאו דווקא הקבוצות המקוריות&lt;/strong&gt;. הן ה”פרשנויות” של הקבוצות הללו במסגרת היקום הזעיר של &lt;span&gt;\( \mathcal{M} \)&lt;/span&gt;. את הפרשנויות הללו אני אסמן ב-&lt;span&gt;\( \mathbb{N}^{\mathcal{M}},\mathcal{P}\left(\mathbb{N}\right)^{\mathcal{M}},\aleph_{1}^{\mathcal{M}} \)&lt;/span&gt;.&lt;/p&gt;

&lt;p&gt;לפעמים הפרשנות של היקום הזעיר &lt;strong&gt;חייבת&lt;/strong&gt; להתלכד עם המושג הכללי. זה מה שקורה עם הטבעיים. מהם הטבעיים? כזכור, &lt;span&gt;\( 0 \)&lt;/span&gt; הוא בסך הכל הקבוצה הריקה &lt;span&gt;\( \emptyset \)&lt;/span&gt;. הקיום של הקבוצה הריקה נובע מ-ZFC (בעזרת אקסיומת ההפרדה), ולכן יש “קבוצה ריקה” &lt;span&gt;\( A \)&lt;/span&gt; ששייכת ל-&lt;span&gt;\( \mathcal{M} \)&lt;/span&gt;. מה זה אומר ש-&lt;span&gt;\( A \)&lt;/span&gt; היא קבוצה ריקה? שהיא מקיימת את הנוסחה&lt;/p&gt;

&lt;p&gt;&lt;span&gt;\( \forall a\neg\left(a\in A\right) \)&lt;/span&gt;&lt;/p&gt;

&lt;p&gt;אז כשאנחנו מצטמצמים אל &lt;span&gt;\( \mathcal{M} \)&lt;/span&gt;, זה אומר שמתקיים&lt;/p&gt;

&lt;p&gt;&lt;span&gt;\( \forall a\in\mathcal{M}\neg\left(a\in A\right) \)&lt;/span&gt;&lt;/p&gt;

&lt;p&gt;האם זה אומר ש-&lt;span&gt;\( A \)&lt;/span&gt; היא קבוצה ריקה גם במובן ה”כללי”, הרגיל? ש-&lt;span&gt;\( A=\emptyset \)&lt;/span&gt;? לכאורה ב-&lt;span&gt;\( A \)&lt;/span&gt; יכולים להיות איברים, פשוט לא איברים ששייכים ל-&lt;span&gt;\( \mathcal{M} \)&lt;/span&gt;. אלא שכאן נחלצת לעזרתנו העובדה ש-&lt;span&gt;\( \mathcal{M} \)&lt;/span&gt; היא לא סתם קבוצה אקראית ששלפנו מהרחוב - עבדנו מאוד קשה כדי לקבל &lt;span&gt;\( \mathcal{M} \)&lt;/span&gt; בצורה כזו שהיא תהיה &lt;strong&gt;טרנזיטיבית ובת מניה&lt;/strong&gt;. בפרט, טרנזיטיביות פירושה שאם &lt;span&gt;\( A\in\mathcal{M} \)&lt;/span&gt; אז &lt;span&gt;\( A\subseteq\mathcal{M} \)&lt;/span&gt; - ב-&lt;span&gt;\( A \)&lt;/span&gt; אין “איברים מיותרים”. לכן אם &lt;span&gt;\( A \)&lt;/span&gt; מקיימת את הדרישה מקבוצה ריקה ב-&lt;span&gt;\( \mathcal{M} \)&lt;/span&gt;, היא חייבת להיות הקבוצה הריקה באופן כללי, &lt;span&gt;\( A=\emptyset \)&lt;/span&gt;. קיבלנו שמה שנקרא 0 ביקום הזעיר של &lt;span&gt;\( \mathcal{M} \)&lt;/span&gt; הוא גם מה שנקרא 0 בעולם הרחב. מכיוון ש-&lt;span&gt;\( 1=0\cup\left\{ 0\right\}  \)&lt;/span&gt; נקבל שגם 1 זהה בשני היקומים הללו וכן הלאה: אנחנו מקבלים ש-&lt;span&gt;\( \mathbb{N} \)&lt;/span&gt; היא אותה קבוצה גם בעולם הרחב וגם ביקום הספציפי של &lt;span&gt;\( \mathcal{M} \)&lt;/span&gt;, כלומר &lt;span&gt;\( \mathbb{N}^{\mathcal{M}}=\mathbb{N} \)&lt;/span&gt;. על דבר כזה אומרים שהמושג “קבוצת המספרים הטבעיים” הוא &lt;strong&gt;אבסולוטי&lt;/strong&gt; - אותו דבר בכל המודלים הטרנזיטיביים של ZFC.&lt;/p&gt;

&lt;p&gt;לעומת זאת ברור שהקבוצה &lt;span&gt;\( \mathcal{P}\left(\mathbb{N}\right) \)&lt;/span&gt; &lt;strong&gt;לא יכולה&lt;/strong&gt; להיות אותו דבר גם בעולם הרחב וגם ב-&lt;span&gt;\( \mathcal{M} \)&lt;/span&gt;, מהטעם הפשוט שבעולם הרחב זו קבוצה לא בת מניה, אבל ב-&lt;span&gt;\( \mathcal{M} \)&lt;/span&gt; כל הקבוצות הן בנות מניה. איך זה עובד? כי על פי ההגדרה, &lt;span&gt;\( \mathcal{P}\left(\mathbb{N}\right) \)&lt;/span&gt; היא לא “קבוצת כל תתי-הקבוצות האפשריות של הטבעיים”; היא “הקבוצה שלכל קבוצה של טבעיים בעולם שלנו, היא שייכת לה”. לא נראה שיש הבדל בין שני אלו? אוקיי, בואו נעבור לפורמליסטיקה: &lt;span&gt;\( \mathcal{P}\left(\mathbb{N}\right) \)&lt;/span&gt; היא הקבוצה &lt;span&gt;\( A \)&lt;/span&gt; שמקיימת את הנוסחה&lt;/p&gt;

&lt;p&gt;&lt;span&gt;\( \forall a\in\mathcal{M}\left(a\subseteq\mathbb{N}\to a\in A\right) \)&lt;/span&gt;&lt;/p&gt;

&lt;p&gt;אם מלכתחילה ב-&lt;span&gt;\( \mathcal{M} \)&lt;/span&gt; לא מופיעות כל תתי-הקבוצות האפשריות של טבעיים, גם ב-&lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; הן לא חייבות כולן להופיע, רק אלו שב-&lt;span&gt;\( \mathcal{M} \)&lt;/span&gt;: אנחנו פשוט מקבלים &lt;span&gt;\( \mathcal{P}\left(\mathbb{N}\right)^{\mathcal{M}}=\mathcal{P}\left(\mathbb{N}\right)\cap\mathcal{M} \)&lt;/span&gt;. כמובן, זו שאלה טובה - אילו תת-קבוצות של טבעיים לא נמצאות ב-&lt;span&gt;\( \mathcal{M} \)&lt;/span&gt;? האם למשל &lt;span&gt;\( \left\{ 2,6,7\right\}  \)&lt;/span&gt; לא תהיה ב-&lt;span&gt;\( \mathcal{M} \)&lt;/span&gt;? ובכן, לא, כי את הקיום של הקבוצה הספציפית הזו, כמו גם של כל קבוצה סופית אחרת, אני יכול להוכיח מפורשות במסגרת ZFC. אבל צריך לזכור שתת-קבוצות של טבעיים יש &lt;strong&gt;המון&lt;/strong&gt;. יש מספר לא בן מניה כאלו. זה אומר שיש קבוצות שאף תיאור מילולי בעברית לא יוכל לתאר (יש מספר בן מניה של תיאורים מילוליים בעברית, כי כל תיאור כזה הוא מחרוזת סופית מעל אלפבית סופי) ושיש קבוצות שאין ב-ZFC הוכחה לקיומן (יש מספר בן מניה של הוכחות ב-ZFC כי כל הוכחה כזו היא סדרה סופית של מחרוזות סופיות מעל אלפבית בן מניה). זהו אותו איזור הדמדומים של קבוצות טבעיים מסתוריות שאין לנו איך לדבר עליהן, שבו הפשטות של &lt;span&gt;\( \mathcal{M} \)&lt;/span&gt; באה לידי ביטוי.&lt;/p&gt;

&lt;p&gt;נעבור אל &lt;span&gt;\( \aleph_{1}^{\mathcal{M}} \)&lt;/span&gt;. מה ידוע לנו עליו? הרבה פחות, אבל משהו אחד אנחנו כן יודעים בודאות: הוא &lt;strong&gt;סודר&lt;/strong&gt;. למה? כי גם “להיות סודר” זו תכונה אבסולוטית. בואו נראה את זה פורמלית אפילו אם זה קצת טרחני וחוזר על מה שכבר אמרתי. נניח ש-&lt;span&gt;\( A \)&lt;/span&gt; היא סודר ב-&lt;span&gt;\( \mathcal{M} \)&lt;/span&gt; ונוכיח שהיא סודר באופן כללי. ראשית צריך להראות ש-&lt;span&gt;\( A \)&lt;/span&gt; טרנזיטיבית. ניקח &lt;span&gt;\( a\in A \)&lt;/span&gt; כלשהו. עכשיו, בגלל ש-&lt;span&gt;\( \mathcal{M} \)&lt;/span&gt; טרנזיטיבית אז &lt;span&gt;\( a\in\mathcal{M} \)&lt;/span&gt; ולכן הטענה “&lt;span&gt;\( A \)&lt;/span&gt; טרנזיטיבית ב-&lt;span&gt;\( \mathcal{M} \)&lt;/span&gt;” תקפה ספציפית עבור &lt;span&gt;\( a \)&lt;/span&gt; ואומרת ש-&lt;span&gt;\( a\subseteq A \)&lt;/span&gt;. זה מראה ש-&lt;span&gt;\( A \)&lt;/span&gt; טרנזיטיבית באופן אבסולוטי. בצורה דומה, צריך להראות ש-&lt;span&gt;\( A \)&lt;/span&gt; סדורה לינארית על ידי &lt;span&gt;\( \in \)&lt;/span&gt;, כלומר שאם &lt;span&gt;\( a_{1},a_{2}\in A \)&lt;/span&gt; אז &lt;span&gt;\( a_{1}\in a_{2} \)&lt;/span&gt; או ההפך. ושוב - אנחנו מקבלים ש-&lt;span&gt;\( a_{1},a_{2}\in\mathcal{M} \)&lt;/span&gt; ולכן העובדה ש-&lt;span&gt;\( A \)&lt;/span&gt; סודר ב-&lt;span&gt;\( \mathcal{M} \)&lt;/span&gt; אומרת שכל זוג איברים של &lt;span&gt;\( A \)&lt;/span&gt; ששייכים ל-&lt;span&gt;\( \mathcal{M} \)&lt;/span&gt; ניתנים להשוואה ולכן גם &lt;span&gt;\( a_{1},a_{2} \)&lt;/span&gt; ניתנים להשוואה.&lt;/p&gt;

&lt;p&gt;יופי, אז &lt;span&gt;\( \aleph_{1}^{\mathcal{M}} \)&lt;/span&gt; הוא סודר גם במובן האבסולוטי. מה שכן, הוא גם תת-קבוצה של &lt;span&gt;\( \mathcal{M} \)&lt;/span&gt; שהיא בת מניה ולכן הוא עצמו קבוצה בת מניה; אז אנחנו יודעים ש-&lt;span&gt;\( \aleph_{1}^{\mathcal{M}} \)&lt;/span&gt; הוא סודר בן מניה (תחשבו על &lt;span&gt;\( \omega^{\omega} \)&lt;/span&gt; וחברים דומים - אלו דוגמאות לסודרים בני מניה שהם עדיין “לא כאלו קטנים”). עכשיו, אם &lt;span&gt;\( \aleph_{1}^{\mathcal{M}} \)&lt;/span&gt; היא קבוצה בת מניה וגם &lt;span&gt;\( \mathcal{P}\left(\mathbb{N}\right)^{\mathcal{M}} \)&lt;/span&gt; היא קבוצה בת מניה אז &lt;strong&gt;אנחנו יודעים&lt;/strong&gt; שקיימת התאמה חח”ע ועל &lt;span&gt;\( f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}} \)&lt;/span&gt;. למה זה לא מסיים את הסיפור מבחינתנו? זה &lt;strong&gt;לב העניין&lt;/strong&gt;: אמנם, ההתאמה &lt;span&gt;\( f \)&lt;/span&gt; קיימת, אבל זה לא אומר שהיא שייכת ל-&lt;span&gt;\( \mathcal{M} \)&lt;/span&gt;: בסופו של דבר, &lt;span&gt;\( f \)&lt;/span&gt; היא פונקציה, כלומר פורמלית היא &lt;strong&gt;קבוצה של זוגות סדורים&lt;/strong&gt;. האם הקבוצה הזו חייבת להשתייך אל &lt;span&gt;\( \mathcal{M} \)&lt;/span&gt;? לא. אם אנחנו רוצים שהיא תשתייך ל-&lt;span&gt;\( \mathcal{M} \)&lt;/span&gt;, נצטרך “להכריח” את &lt;span&gt;\( \mathcal{M} \)&lt;/span&gt; לכלול אותה. &lt;strong&gt;לכפות עליו&lt;/strong&gt; לכלול אותה; מכאן השם של הטכניקה מגיע.&lt;/p&gt;

&lt;p&gt;כמובן, אפשר לשאול למה לא לעשות משהו ממש פשוט: להגדיר &lt;span&gt;\( \mathcal{M^{\prime}}=\mathcal{M}\cup\left\{ f\right\}  \)&lt;/span&gt; וחסל. אפשר לעשות את זה, אבל שום דבר לא מבטיח לנו שבמקרה הזה, &lt;span&gt;\( \mathcal{M^{\prime}} \)&lt;/span&gt; עדיין תקיים את אקסיומות ZFC; הרי ברגע שהוספנו איבר אנחנו צריכים גם לוודא שיתקיימו אקסיומות כמו זיווג (כלומר, צריך להוסיף פנימה כל קבוצה שהיא זוג של האיבר החדש + איבר קיים) וקבוצת החזקה וכו’ - אי אפשר סתם להוסיף איבר וזהו! ואפילו אם הרחבנו איכשהו את &lt;span&gt;\( \mathcal{M} \)&lt;/span&gt; וקיבלנו &lt;span&gt;\( \mathcal{M^{\prime}} \)&lt;/span&gt; קסומה שכוללת את &lt;span&gt;\( f \)&lt;/span&gt; ואת כל מה שעוד צריך כדי ש-ZFC יתקיים, עדיין לא סיימנו, כי מה שאנחנו &lt;strong&gt;באמת&lt;/strong&gt; צריכים בשלב הזה, אחרי שכבר הרחבנו את &lt;span&gt;\( \mathcal{M^{\prime}} \)&lt;/span&gt;, הוא שהשערת הרצף תתקיים &lt;strong&gt;במבנה החדש&lt;/strong&gt; &lt;span&gt;\( \mathcal{M^{\prime}} \)&lt;/span&gt; הזה; אנחנו רוצים שתהיה פונקציה חח”ע ועל &lt;span&gt;\( f^{\prime}:\mathcal{P}\left(\mathbb{N}\right)^{\mathcal{M}^{\prime}}\to\aleph_{1}^{\mathcal{M^{\prime}}} \)&lt;/span&gt;, ואולי נצטרך &lt;strong&gt;שוב&lt;/strong&gt; להרחיב את &lt;span&gt;\( \mathcal{M^{\prime}} \)&lt;/span&gt; כדי ש-&lt;span&gt;\( f^{\prime} \)&lt;/span&gt; תהיה חלק ממנו? הרי לנו תסבוכת לתפארת.&lt;/p&gt;

&lt;p&gt;זו סיטואציה מוכרת ונפוצה במתמטיקה; אולי המקרה הכי נפוץ שבו נתקלים הוא זה של &lt;strong&gt;הרחבת שדות&lt;/strong&gt;. אני יכול לקחת את השדה &lt;span&gt;\( \mathbb{Q} \)&lt;/span&gt; ולהוסיף לו את המספר האי-רציונלי &lt;span&gt;\( \sqrt{2} \)&lt;/span&gt;, אבל הקבוצה שנקבל לא תהיה שדה יותר; אנחנו חייבים להוסיף ל-&lt;span&gt;\( \mathbb{Q} \)&lt;/span&gt; את כל הביטויים מהצורה &lt;span&gt;\( a+b\sqrt{2} \)&lt;/span&gt; כדי לקבל שוב שדה (שמסומן &lt;span&gt;\( \mathbb{Q}\left(\sqrt{2}\right) \)&lt;/span&gt;). הטכניקה הכללית של הרחבת שדות מתוארת לא בלשון הברוטלית של “בואו ניקח המון דברים ונוסיף אותם פנימה!!!!!” אלא בלשון אלגנטית ואבסטרקטית יותר: אנחנו מסתכלים &lt;strong&gt;חוג הפולינומים&lt;/strong&gt; מעל השדה, לוקחים &lt;strong&gt;פולינום אי פריק&lt;/strong&gt; ובונים את &lt;strong&gt;חוג המנה&lt;/strong&gt; שמתקבל מחלוקה ב&lt;strong&gt;אידאל שנוצר&lt;/strong&gt; על ידי הפולינום הזה. דבר דומה הולך לקרות כאן - כדי לתאר את בניית ההרחבה שלנו נשתמש בלשון חדשה וסט מושגים חדש, ואחרי קשיי העיכול הראשוניים היתרון של הגישה הזו צף על פני השטח.&lt;/p&gt;

&lt;h2&gt;תנאי כפייה&lt;/h2&gt;

&lt;p&gt;בואו נשכח בינתיים מהשערת הרצף ונציג את כל הטרמינולוגיה בהקשר של דוגמא פשוטה יחסית. נניח שאנחנו רוצים להוסיף ל-&lt;span&gt;\( \mathcal{M} \)&lt;/span&gt; פונקציה &lt;strong&gt;כלשהי&lt;/strong&gt;. אנחנו עוד לא יודעים איזו, אבל אנחנו כן רוצים שהיא תהיה כזו שכשנוסיף אותה ל-&lt;span&gt;\( \mathcal{M} \)&lt;/span&gt; יתלווה אליה מבנה כלשהו שיהפוך את העבודה של “סגירת” &lt;span&gt;\( \mathcal{M} \)&lt;/span&gt; מסביב לה לקלה יותר. בשביל זה אנחנו רוצים לדבר על קבוצה של &lt;strong&gt;אילוצים&lt;/strong&gt; שהפונקציה הזו מקיימת: האילוצים הללו ייקראו &lt;strong&gt;תנאי כפייה&lt;/strong&gt; בגלל השימוש שלנו בהם לביצוע כפייה.&lt;/p&gt;

&lt;p&gt;סוג פשוט במיוחד של אילוץ על פונקציה הוא פשוט “על הקלט &lt;span&gt;\( x \)&lt;/span&gt; הפונקציה מחזירה את הפלט &lt;span&gt;\( y \)&lt;/span&gt;”, או בלשון תורת-קבוצתית, &lt;span&gt;\( \left(x,y\right)\in f \)&lt;/span&gt;. הכללה פשוטה של האילוץ הזה היא הרחבה שלו לאוסף כלשהו של קלטים/פלטים, ובמילים אחרות: אילוץ על &lt;span&gt;\( f \)&lt;/span&gt; יכול להיות פשוט &lt;strong&gt;פונקציה חלקית&lt;/strong&gt;, כזו שלא מוגדרת על כל התחום שלנו עדיין.&lt;/p&gt;

&lt;p&gt;בסדרת הפוסטים הזו ראינו דוגמה לסיטואציה כזו, למרות שגם אני כבר הספקתי לשכוח ממנה - היה משפט שעוסק באיך שאפשר למצוא למבנים מסויימים מבנים איזומורפיים שהם טרנזיטיביים, והבניה של פונקציית האיזומורפיזם נעשתה באמת על ידי התבוננות באוסף של איזומורפיזמים “חלקיים”, הוכחה שהם מסתדרים טוב זה עם זה, כלומר מזדהים על התחום המשותף שלהם, ואז לקיחת איחוד של הכל. גם אצלנו אפשר לעשות משהו דומה. לדבר, נניח, על פונקציות ב-&lt;span&gt;\( \left\{ 0,1\right\} ^{\mathbb{N}} \)&lt;/span&gt; (פונקציות מהטבעיים לקבוצה &lt;span&gt;\( \left\{ 0,1\right\}  \)&lt;/span&gt;; “סדרות בינאריות”) ואז להסתכל על בניות חלקיות שלהן - כלומר על &lt;strong&gt;קבוצות&lt;/strong&gt; של איברים מהצורה &lt;span&gt;\( \left(n,b\right) \)&lt;/span&gt; כש-&lt;span&gt;\( n\in\mathbb{N} \)&lt;/span&gt; ו-&lt;span&gt;\( b\in\left\{ 0,1\right\}  \)&lt;/span&gt;. בואו נסמן ב-&lt;span&gt;\( P \)&lt;/span&gt; את קבוצת כל הבניות החלקיות הללו ואת האיברים של &lt;span&gt;\( P \)&lt;/span&gt; (שהם בדוגמא שלנו פונקציות חלקיות) נסמן ב-&lt;span&gt;\( p,q \)&lt;/span&gt; וכדומה.&lt;/p&gt;

&lt;p&gt;עכשיו אפשר לתת קצת טרמינולוגיה פשוטה (שנשתמש בה עשרות פעמים בהמשך):&lt;/p&gt;

&lt;ul&gt; &lt;li&gt;נאמר ש-&lt;span&gt;\( q \)&lt;/span&gt; &lt;strong&gt;מרחיבה&lt;/strong&gt; את &lt;span&gt;\( p \)&lt;/span&gt; אם &lt;span&gt;\( p\subseteq q \)&lt;/span&gt;, כלומר אם &lt;span&gt;\( q \)&lt;/span&gt; לוקחת את הפונקציה &lt;span&gt;\( p \)&lt;/span&gt; ואולי מוסיפה לה עוד דברים.&lt;/li&gt;


&lt;li&gt;נאמר ש-&lt;span&gt;\( p_{1},p_{2} \)&lt;/span&gt; &lt;strong&gt;מתואמות&lt;/strong&gt; אם קיימת להם הרחבה משותפת &lt;span&gt;\( p_{1},p_{2}\subseteq q \)&lt;/span&gt;. זה אומר שאולי &lt;span&gt;\( p_{1},p_{2} \)&lt;/span&gt; מוגדרות על תחומים שונים, אבל בתחום המשותף להן הערכים שלהן זהים.&lt;/li&gt;


&lt;li&gt;תת-קבוצה &lt;span&gt;\( D\subseteq P \)&lt;/span&gt; היא &lt;strong&gt;צפופה&lt;/strong&gt; אם לכל &lt;span&gt;\( p\in P \)&lt;/span&gt; קיימת הרחבה ב-&lt;span&gt;\( D \)&lt;/span&gt;.&lt;/li&gt;

&lt;/ul&gt;

&lt;p&gt;את כל אלו אני מציג בהקשר של פונקציות חלקיות, אבל ההגדרות הללו עובדות גם אם &lt;span&gt;\( P \)&lt;/span&gt; היא “סתם” קבוצה, בלי הנחה מיוחדת על המבנה של האיברים שלה מעבר לכך שהם בעצמם קבוצות (כמו כל דבר שאנחנו עוסקים בו). זה יהיה השימוש שלנו ב-&lt;span&gt;\( P \)&lt;/span&gt; בהמשך (יש טקסטים אחרים שלוקחים את &lt;span&gt;\( P \)&lt;/span&gt; להיות קבוצה סדורה כלשהי; אצלנו הסדר הוא פשוט יחס ההכלה הרגיל של קבוצות). יש לנו בדיוק דרישה אחת מ-&lt;span&gt;\( P \)&lt;/span&gt;, אבל דרישה קריטית: ש-&lt;span&gt;\( P\in\mathcal{M} \)&lt;/span&gt;. כלומר, שהתנאים ה”חלקיים” שאנחנו כופים יהיו כולם שייכים ליקום הזעיר &lt;span&gt;\( \mathcal{M} \)&lt;/span&gt;. אנחנו הולכים לבנות את התוספת ל-&lt;span&gt;\( \mathcal{M} \)&lt;/span&gt; מתוך התנאים שאנחנו יודעים לנסח ב-&lt;span&gt;\( \mathcal{M} \)&lt;/span&gt; עצמה. אז הנה ההגדרה הפורמלית: קבוצת &lt;strong&gt;תנאי כפיה&lt;/strong&gt; עבור &lt;span&gt;\( \mathcal{M} \)&lt;/span&gt; היא פשוט קבוצה &lt;span&gt;\( P\in\mathcal{M} \)&lt;/span&gt; (לפעמים קבוצה כזו מכונה &lt;strong&gt;מושג כפיה&lt;/strong&gt;; תנאי הכפיה הם איבריה). ההגדרה ה”כמעט ריקה” הזו היא הסיבה שבגללה צריך לעבוד עם דוגמא מול העיניים.&lt;/p&gt;

&lt;p&gt;עכשיו, אנחנו רוצים מושג שיתפוס את הרעיון שבו השתמשנו בפוסט הקודם ההוא, של “קבוצה של פונקציות חלקיות שמתואמות אחת עם השניה והאיחוד של כולן יתן לנו משהו טוב”. לדבר הזה יש כמה שמות. שם מאוד נפוץ בספרות הוא &lt;strong&gt;מסנן&lt;/strong&gt; (פילטר; &lt;a href=&quot;https://gadial.net/2013/06/21/ultrafilters_and_ultraproducts/&quot;&gt;הזכרתי את המושג פה&lt;/a&gt; בעבר בהקשר אחר), אבל מה ש-Weaver הולך על פיו הוא השם &lt;strong&gt;אידאל&lt;/strong&gt; (לא לערבב עם האידאלים מאלגברה מופשטת שהם משהו אחר) שמתלווה להגדרה שהיא במובן מסוים ב”היפוך כיוונים” ביחס להגדרה של מסנן. אני אשתמש כאן בהגדרה של אידאל: אידאל של &lt;span&gt;\( P \)&lt;/span&gt; הוא תת-קבוצה &lt;span&gt;\( G\subseteq P \)&lt;/span&gt; שהיא&lt;/p&gt;

&lt;ul&gt; &lt;li&gt;סגורה כלפי מטה: אם &lt;span&gt;\( q\in G \)&lt;/span&gt; ועבור &lt;span&gt;\( p\in P \)&lt;/span&gt; כלשהו מתקיים &lt;span&gt;\( p\subseteq q \)&lt;/span&gt; אז &lt;span&gt;\( p\in G \)&lt;/span&gt;.&lt;/li&gt;


&lt;li&gt;מכוונת: אם &lt;span&gt;\( p_{1},p_{2}\in G \)&lt;/span&gt; אז קיים &lt;span&gt;\( q\in G \)&lt;/span&gt; כך ש-&lt;span&gt;\( p_{1},p_{2}\subseteq q \)&lt;/span&gt;.&lt;/li&gt;

&lt;/ul&gt;

&lt;h2&gt;אידאלים גנריים&lt;/h2&gt;

&lt;p&gt;אם נחזור לדוגמת בניית הפונקציה שלנו, אידאל הוא אוסף של בניות חלקיות שמסתדרות יפה זו עם זו ואם נאחד אותן נקבל משהו שהוא בעצמו פונקציה. אבל זה לא מספיק טוב לנו - אנחנו עלולים לקבל פונקציה שהיא קטנה למדי ולא באמת מגיעה אל כל מה שתנאי הכפייה &lt;span&gt;\( P \)&lt;/span&gt; מתארים. אז אנחנו זקוקים למושג שיתאר לנו אידאל “מספיק טוב” - המושג הזה הוא &lt;strong&gt;אידאל גנרי&lt;/strong&gt;: אידאל &lt;span&gt;\( G \)&lt;/span&gt; הוא גנרי ביחס ל-&lt;span&gt;\( \mathcal{M} \)&lt;/span&gt; אם לכל קבוצה צפופה &lt;span&gt;\( D\subseteq P \)&lt;/span&gt; כך ש-&lt;span&gt;\( D\in\mathcal{M} \)&lt;/span&gt;, החיתוך של &lt;span&gt;\( G \)&lt;/span&gt; ו-&lt;span&gt;\( D \)&lt;/span&gt; אינו ריק, &lt;span&gt;\( G\cap D\ne\emptyset \)&lt;/span&gt;.&lt;/p&gt;

&lt;p&gt;כדי לראות את השימושיות של ה”גנריות” הזו, בואו נחזור לדוגמא שלנו של בניית פונקציה, אבל עם מגבלה על &lt;span&gt;\( P \)&lt;/span&gt;: היא לא מתארת סתם בניות חלקיות של פונקציה ב-&lt;span&gt;\( \left\{ 0,1\right\} ^{\mathbb{N}} \)&lt;/span&gt; אלא בניות חלקיות &lt;strong&gt;סופיות&lt;/strong&gt; של פונקציה כזו, כלומר ב-&lt;span&gt;\( P \)&lt;/span&gt; יש רק תת-קבוצות סופיות. זה טוב לנו, כי יותר קל להתעסק עם אובייקט פשוט כמו קבוצה סופית; אבל בסוף התהליך אנחנו רוצים לקבל פונקציה שהתחום שלה הוא כל &lt;span&gt;\( \mathbb{N} \)&lt;/span&gt;, כלומר קבוצה אינסופית.&lt;/p&gt;

&lt;p&gt;אם אני לוקח אידאל &lt;span&gt;\( G\subseteq P \)&lt;/span&gt; ואז מסתכל על האיחוד של כל אבריו, &lt;span&gt;\( \bigcup G \)&lt;/span&gt;, אני אקבל פונקציה חלקית מ-&lt;span&gt;\( \mathbb{N} \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt;, שזה נחמד, אבל לא מובטח לי שהתחום של הפונקציה יהיה כל &lt;span&gt;\( \mathbb{N} \)&lt;/span&gt;. אם לעומת זאת &lt;span&gt;\( G \)&lt;/span&gt; יהיה &lt;strong&gt;אידאל גנרי&lt;/strong&gt;, התחום כן הולך להיות כל &lt;span&gt;\( \mathbb{N} \)&lt;/span&gt;. למה? הנה תעלול פשוט: יהא &lt;span&gt;\( k\in\mathbb{N} \)&lt;/span&gt; כלשהו; נסתכל על הקבוצה &lt;span&gt;\( D_{k}\subseteq P \)&lt;/span&gt; שכוללת את כל הפונקציות החלקיות מ-&lt;span&gt;\( \mathbb{N} \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt; שהן &lt;strong&gt;מוגדרות&lt;/strong&gt; עבור &lt;span&gt;\( k \)&lt;/span&gt;. זו מן הסתם קבוצה צפופה ב-&lt;span&gt;\( P \)&lt;/span&gt;, כי לכל פונקציה חלקית ב-&lt;span&gt;\( P \)&lt;/span&gt; ניתן להרחיב אותה לקבלת משהו ב-&lt;span&gt;\( D_{k} \)&lt;/span&gt; על ידי זה שמוסיפים לה את &lt;span&gt;\( \left(k,0\right) \)&lt;/span&gt; או את &lt;span&gt;\( \left(k,1\right) \)&lt;/span&gt;; התוצאה בכל מקרה תישאר קבוצה סופית ולכן תהיה שייכת ל-&lt;span&gt;\( P \)&lt;/span&gt;.&lt;/p&gt;

&lt;p&gt;עכשיו, אם &lt;span&gt;\( G \)&lt;/span&gt; הוא אידאל גנרי, אז &lt;span&gt;\( G\cap D_{k}\ne\emptyset \)&lt;/span&gt;. במילים אחרות: ב-&lt;span&gt;\( G \)&lt;/span&gt; קיימת פונקציה חלקית שמוגדרת עבור &lt;span&gt;\( k \)&lt;/span&gt;. אנחנו לא יודעים שום דבר אחר על הפונקציה הזו, או מה הערך שהיא נותנת ל-&lt;span&gt;\( k \)&lt;/span&gt;; אנחנו רק יודעים שהיא מוגדרת על &lt;span&gt;\( k \)&lt;/span&gt;, ולכן כשניקח איחוד של &lt;span&gt;\( G \)&lt;/span&gt; התוצאה תהיה פונקציה שמוגדרת עבור &lt;span&gt;\( k \)&lt;/span&gt;, וזאת לכל &lt;span&gt;\( k\in\mathbb{N} \)&lt;/span&gt;, כך שהתחום של הפונקציה הזו יהיה &lt;span&gt;\( \mathbb{N} \)&lt;/span&gt;. אלגנטי למדי, וסוג של מסביר את ה”גנריות” בשם של &lt;span&gt;\( G \)&lt;/span&gt;: הרעיון פה הוא ש-&lt;span&gt;\( G \)&lt;/span&gt; איכשהו מקיף את “כל” האיזורים ש-&lt;span&gt;\( P \)&lt;/span&gt; מתעסק בהם, בלי להתמקד באיזור מסוים ולאבד את ה”גנריות” שלו.&lt;/p&gt;

&lt;p&gt;אוקיי, השתכענו שאידאל גנרי זה מגניב, אבל למה בכלל קיים משהו כזה? או, טוב ששאלתם, בואו נוכיח שלכל קבוצת תנאי כפייה &lt;span&gt;\( P \)&lt;/span&gt; קיים אידאל גנרי. אפילו נוכיח טיפה יותר מזה: שאם &lt;span&gt;\( p_{0}\in P \)&lt;/span&gt; הוא תנאי כפיה ספציפי כלשהו, אז קיים אידאל גנרי &lt;span&gt;\( G\subseteq P \)&lt;/span&gt; ביחס ל-&lt;span&gt;\( \mathcal{M} \)&lt;/span&gt; שמכיל אותו, &lt;span&gt;\( p_{0}\in G \)&lt;/span&gt;.&lt;/p&gt;

&lt;p&gt;ההוכחה די פשוטה אבל יש בתחילתה נקודה אחת שצריך להיזהר איתה: ל-&lt;span&gt;\( P \)&lt;/span&gt; יכולות להיות &lt;strong&gt;המון&lt;/strong&gt; תת-קבוצות צפופות, מספר לא בן מניה של כאלו. אבל כדי לבנות אידאל שגנרי ביחס ל-&lt;span&gt;\( \mathcal{M} \)&lt;/span&gt; הוא &lt;strong&gt;לא&lt;/strong&gt; צריך להיחתך עם כל קבוצה צפופה כזו, רק עם כאלו ששייכות ל-&lt;span&gt;\( \mathcal{M} \)&lt;/span&gt;, ומכיוון ש-&lt;span&gt;\( \mathcal{M} \)&lt;/span&gt; היא בת מניה, יש רק &lt;strong&gt;מספר בן מניה&lt;/strong&gt; של קבוצות צפופות כאלו, ואפשר למספר אותן: &lt;span&gt;\( D_{0},D_{1},D_{2},\ldots \)&lt;/span&gt;. זהו, מעכשיו הכל פשוט.&lt;/p&gt;

&lt;p&gt;עכשיו אפשר לבנות את &lt;span&gt;\( G \)&lt;/span&gt; “סדרתית”. נבנה סדרה &lt;span&gt;\( p_{0},p_{1},\ldots \)&lt;/span&gt; של תנאי כפיה: את &lt;span&gt;\( p_{0} \)&lt;/span&gt; כבר יש לנו, ו-&lt;span&gt;\( p_{n+1} \)&lt;/span&gt; ייבחר בתור הרחבה של &lt;span&gt;\( p_{n} \)&lt;/span&gt; ששייכת אל &lt;span&gt;\( D_{n} \)&lt;/span&gt;. קיימת הרחבה כזו כי &lt;span&gt;\( D_{n} \)&lt;/span&gt; צפופה ב-&lt;span&gt;\( P \)&lt;/span&gt;. עכשיו כל מה שנשאר הוא לבנות את האידאל &lt;span&gt;\( G \)&lt;/span&gt; “סביב” האיברים הללו; מכיוון שאידאל דורש סגירות כלפי מטה, זה מה שניתן לו:&lt;/p&gt;

&lt;p&gt;&lt;span&gt;\( G=\left\{ p\in P\ |\ \exists n:p\subseteq p_{n}\right\}  \)&lt;/span&gt;&lt;/p&gt;

&lt;p&gt;אז סגירות כלפי מטה מתקיימת על פי ההגדרה (והטרנזיטיביות של היחס &lt;span&gt;\( \subseteq \)&lt;/span&gt;). מה עם הדרישה שהאידאל יהיה מכוון? כלומר, שאם &lt;span&gt;\( p,p^{\prime}\in G \)&lt;/span&gt; אז יש להם הרחבה משותפת? זה קל: על פי הבניה של &lt;span&gt;\( G \)&lt;/span&gt;, קיימים &lt;span&gt;\( p_{n},p_{n^{\prime}} \)&lt;/span&gt; כך ש-&lt;span&gt;\( p\subseteq p_{n} \)&lt;/span&gt; ו-&lt;span&gt;\( p^{\prime}\subseteq p_{n^{\prime}} \)&lt;/span&gt;; פשוט ניקח את &lt;span&gt;\( q \)&lt;/span&gt; להיות או &lt;span&gt;\( p_{n} \)&lt;/span&gt; או &lt;span&gt;\( p_{n^{\prime}} \)&lt;/span&gt; - את בעל האינדקס הגדול יותר מבין שניהם.&lt;/p&gt;

&lt;p&gt;לסיום, זה אידאל גנרי כי ככה בנינו אותו: לכל &lt;span&gt;\( D_{n} \)&lt;/span&gt; הוא מכיל איבר &lt;span&gt;\( p_{n+1}\in D_{n} \)&lt;/span&gt;. סיימנו! לבנות אידאל גנרי היה עניין די פשוט, בזכות העובדה ש-&lt;span&gt;\( \mathcal{M} \)&lt;/span&gt; בת מניה (עובדה שהושגה בדם יזע ודמעות מתמטיים).&lt;/p&gt;

&lt;p&gt;אני רוצה לסיים את הפוסט הזה בחלק מהפאנץ’ של אידאלים גנריים: הדבר שאנחנו בונים באמצעותם הולך להיות משהו חדש, שיוצא &lt;strong&gt;מחוץ&lt;/strong&gt; לגבולות &lt;span&gt;\( \mathcal{M} \)&lt;/span&gt;. נראה את זה עם דוגמת הפונקציה החלקית שלנו. מה שכמובן נכון הוא שב-&lt;span&gt;\( \mathcal{M} \)&lt;/span&gt; יש הרבה פונקציות מלאות מ-&lt;span&gt;\( \mathbb{N} \)&lt;/span&gt; אל &lt;span&gt;\( \left\{ 0,1\right\}  \)&lt;/span&gt; (בעזרת ZFC קל לבנות למשל את הפונקציה שנותנת 0 לכל קלט), אבל אנחנו נוכל להשתמש בטיעון דמוי לכסון כדי להראות שלכל &lt;span&gt;\( g:\mathbb{N}\to\left\{ 0,1\right\}  \)&lt;/span&gt; כך ש-&lt;span&gt;\( g\in\mathcal{M} \)&lt;/span&gt;, נקבל &lt;span&gt;\( f\ne g \)&lt;/span&gt; כאשר &lt;span&gt;\( f=\bigcup G \)&lt;/span&gt;.&lt;/p&gt;

&lt;p&gt;הרעיון פשוט: לכל פונקציה &lt;span&gt;\( g\in\mathcal{M} \)&lt;/span&gt; שכזו, נסתכל על הקבוצה הצפופה &lt;span&gt;\( D_{g} \)&lt;/span&gt; שכוללת את כל הפונקציות החלקיות הסופיות ב-&lt;span&gt;\( P \)&lt;/span&gt; ש&lt;strong&gt;לא מסכימות&lt;/strong&gt; עם &lt;span&gt;\( g \)&lt;/span&gt; לפחות על קלט אחד. זו קבוצה צפופה כי לכל פונקציה חלקית, קיים קלט אחד לפחות שלה שטרם הגדרנו (למעשה, קיימים אינסוף כאלו; הפונקציה החלקית מוגדרת רק על מספר סופי של קלטים). נניח שהיא לא מוגדרת על &lt;span&gt;\( k \)&lt;/span&gt;, אז נרחיב אותה על ידי הוספת &lt;span&gt;\( \left(k,1-g\left(k\right)\right) \)&lt;/span&gt;, ונקבל פונקציה שלא מסכימה עם &lt;span&gt;\( g \)&lt;/span&gt; על הערך &lt;span&gt;\( k \)&lt;/span&gt;. יפה.&lt;/p&gt;

&lt;p&gt;עכשיו, בנינו את &lt;span&gt;\( G \)&lt;/span&gt; כך שיהיה לו חיתוך לא ריק עם כל הקבוצות הצפופות &lt;strong&gt;ששייכות&lt;/strong&gt; אל &lt;span&gt;\( \mathcal{M} \)&lt;/span&gt;. אותה &lt;span&gt;\( D_{g} \)&lt;/span&gt; בהחלט שייכת אל &lt;span&gt;\( \mathcal{M} \)&lt;/span&gt;, כי אפשר לבנות אותה מתוך &lt;span&gt;\( g \)&lt;/span&gt; באמצעות אקסיומות &lt;span&gt;\( \text{ZFC} \)&lt;/span&gt;: &lt;span&gt;\( D_{g}=\left\{ f\in P\ |\ \exists n\in\mathbb{N}:f\left(n\right)\ne g\left(n\right)\right\}  \)&lt;/span&gt;, כך שיש לנו הפעלה של אקסיומת ההפרדה על &lt;span&gt;\( P\in\mathcal{M} \)&lt;/span&gt;. לכן האידאל הגנרי &lt;span&gt;\( G \)&lt;/span&gt; שלנו פוגש את &lt;span&gt;\( D_{g} \)&lt;/span&gt;: &lt;span&gt;\( G\cap D_{g}\ne\emptyset \)&lt;/span&gt;. כלומר קיימת ב-&lt;span&gt;\( G \)&lt;/span&gt; פונקציה שלא מסכימה עם &lt;span&gt;\( g \)&lt;/span&gt;, ולכן כשנבנה את &lt;span&gt;\( f \)&lt;/span&gt; כאיחוד כל הפונקציות ב-&lt;span&gt;\( G \)&lt;/span&gt; היא לא תסכים עם &lt;span&gt;\( g \)&lt;/span&gt;, מה שמסיים את ההוכחה הזו.&lt;/p&gt;

&lt;p&gt;בזאת סיימנו את הצגת מושגי הבסיס שלנו: תנאי כפייה, ואידאלים גנריים. השלב הבא הוא לראות איך אנחנו מרחיבים את &lt;span&gt;\( \mathcal{M} \)&lt;/span&gt; באמצעות &lt;span&gt;\( G \)&lt;/span&gt;. זה הולך להיות החלק הקשה ביותר להבנה, מבחינה קונספטואלית; ברגע שנתגבר עליו אמנם עדיין תהיה לנו עבודה טכנית לא מועטה עד השערת הרצף, אבל כבר יהיה יותר ברור מה אנחנו בעצם עושים.&lt;/p&gt;</content><author><name></name></author><category term="השערת הרצף" /><summary type="html">מבוא</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ד’: התמונה הגדולה של ההוכחה</title><link href="http://gadial.net/2023/07/26/continuum_hypothesis_relativization_usage/" rel="alternate" type="text/html" title="בעקבות השערת הרצף, חלק ד&apos;: התמונה הגדולה של ההוכחה" /><published>2023-07-26T00:00:00+00:00</published><updated>2023-07-26T00:00:00+00:00</updated><id>http://gadial.net/2023/07/26/continuum_hypothesis_relativization_usage</id><content type="html" xml:base="http://gadial.net/2023/07/26/continuum_hypothesis_relativization_usage/">&lt;h2&gt;תזכורת מהפוסט הקודם ופרדוקס סקולם&lt;/h2&gt;

&lt;p&gt;הפוסט הקודם כלל סדרה של טענות טכניות לא מסובכות במיוחד בפני עצמן, אבל שהיה קל ללכת לאיבוד בסך הפרטים שלהן, וכדי להבין מה הולך לקרות מכאן והלאה קריטי להבין את התמונה הגדולה. אז הפוסט הזה יוקדש להסבר לא טכני (יותר מדי) על מה השגנו עד כה (די הרבה, למען האמת) ולאן אנחנו הולכים מכאן (אל החלק הממש מגניב).&lt;/p&gt;

&lt;p&gt;נתחיל מהשורה התחתונה של הפוסט הקודם. הוכחנו שם את מה שמכונה “עקרון הרפלקציה”, שאומר את הדבר הבא: אם &lt;span&gt;\( \phi \)&lt;/span&gt; הוא פסוק בשפה של תורת הקבוצות, אז קיימת קבוצה &lt;strong&gt;טרנזיטיבית ובת מניה&lt;/strong&gt; &lt;span&gt;\( M \)&lt;/span&gt; כך ש-&lt;span&gt;\( \phi \)&lt;/span&gt; הוא תקף (מקבל את הערך T) אם ורק אם &lt;span&gt;\( \phi|_{M} \)&lt;/span&gt; תקף, כאשר &lt;span&gt;\( \phi|_{M} \)&lt;/span&gt; הוא מה שנקרא &lt;strong&gt;הרלטיביזציה&lt;/strong&gt; של &lt;span&gt;\( \phi \)&lt;/span&gt; אל &lt;span&gt;\( M \)&lt;/span&gt;: ההגבלה של הכמתים ב-&lt;span&gt;\( \phi \)&lt;/span&gt; כך שיסתכלו רק על איברים ששייכים אל &lt;span&gt;\( M \)&lt;/span&gt;.&lt;/p&gt;

&lt;p&gt;למה זה מעניין? כי קבוצה שהיא גם טרנזיטיבית וגם בת מניה היא קבוצה &lt;strong&gt;פשוטה&lt;/strong&gt; למדי. יהיה לנו קל לעבוד עם קבוצה כזו בהמשך. למעשה, במבט ראשון היא נראית פשוטה &lt;strong&gt;מדי&lt;/strong&gt; וכל העסק נראה די חשוד. אז נתחיל מלדבר על זה.&lt;/p&gt;

&lt;p&gt;קודם כל, אמנם עקרון הרפלקציה דיבר על פסוק &lt;strong&gt;בודד&lt;/strong&gt; &lt;span&gt;\( \phi \)&lt;/span&gt;, אבל בעצם הוא תקף לכל קבוצה &lt;strong&gt;סופית&lt;/strong&gt; של פסוקים, &lt;span&gt;\( \phi_{1},\ldots,\phi_{n} \)&lt;/span&gt;, מסיבה פשוטה מאוד: נסתכל על הפסוק &lt;span&gt;\( \phi=\phi_{1}\wedge\ldots\wedge\phi_{n} \)&lt;/span&gt; ונפעיל את עקרון הרפלקציה עליו: אז כל ה-&lt;span&gt;\( \phi_{i} \)&lt;/span&gt;-ים תקפים אם ורק אם &lt;span&gt;\( \phi \)&lt;/span&gt; תקף רק אם קיימת &lt;span&gt;\( M \)&lt;/span&gt; עבורה &lt;span&gt;\( \phi|_{M} \)&lt;/span&gt; תקף, אם ורק אם &lt;span&gt;\( \phi_{i}|_{M} \)&lt;/span&gt; תקף לכל &lt;span&gt;\( 1\le i\le n \)&lt;/span&gt;.&lt;/p&gt;

&lt;p&gt;עכשיו בואו תראו תעלול! ניקח פסוק &lt;span&gt;\( \psi \)&lt;/span&gt; שאומר “קיימת קבוצה לא בת מניה”. זו טענה שאפשר להוכיח במסגרת ZFC. נסתכל על ההוכחה הזו. הוכחה היא אובייקט &lt;strong&gt;סופי&lt;/strong&gt;, ולכן היא כוללת רק מספר &lt;strong&gt;סופי&lt;/strong&gt; של אקסיומות מתוך ZFC (כזכור, יש ב-ZFC מספר אינסופי של אקסיומות כי אקסיומות ההחלפה וההפרדה הן סכמות - הן בעצם תיאור כללי של אינסוף אקסיומות). ניקח את האקסיומות הללו ונשתמש בעקרון הרפלקציה כדי לקבל קבוצה טרנזיטיבית ובת מניה &lt;span&gt;\( M \)&lt;/span&gt; שהאקסיומות תקפות בה. אם האקסיומות תקפות בה, כך גם כל דבר שנובע מהן לוגית, ובפרט הפסוק &lt;span&gt;\( \psi \)&lt;/span&gt; שאומר “קיימת קבוצה לא בת מניה”.&lt;/p&gt;

&lt;p&gt;קיבלנו שיש ב-&lt;span&gt;\( M \)&lt;/span&gt; קבוצה לא בת מניה, &lt;span&gt;\( A\in M \)&lt;/span&gt;. בגלל ש-&lt;span&gt;\( M \)&lt;/span&gt; טרנזיטיבית אז &lt;span&gt;\( A\subseteq M \)&lt;/span&gt;; כל אברי &lt;span&gt;\( A \)&lt;/span&gt; הם איברים של &lt;span&gt;\( M \)&lt;/span&gt;. בגלל ש-&lt;span&gt;\( M \)&lt;/span&gt; היא בת מניה, המסקנה היא ש-&lt;span&gt;\( A \)&lt;/span&gt; היא בת מניה… רגע רגע רגע, מה הולך פה?!&lt;/p&gt;

&lt;p&gt;מה שקרה לנו כרגע נקרא &lt;strong&gt;פרדוקס סקולם&lt;/strong&gt; והוא כנראה הדרך הטובה ביותר להמחיש את עולם הדקויות המתמטיות שנקלענו אליו. נתחיל מזה שאין פה סתירה במתמטיקה והכל טוב. הקבוצה &lt;span&gt;\( A \)&lt;/span&gt; המדוברת היא באמת בת מניה, והיא באמת הקבוצה שהפסוק &lt;span&gt;\( \psi \)&lt;/span&gt; מבטיח את קיומה. אבל מה ש-&lt;span&gt;\( \psi \)&lt;/span&gt; אומר הוא לא בהכרח מה שאנחנו חושבים עליו כשאומרים שקבוצה היא לא בת מניה.&lt;/p&gt;

&lt;p&gt;כשאומרים לי “קבוצה לא בת מניה” אני חושב על קבוצה &lt;strong&gt;ענקית&lt;/strong&gt;, כזו שיש בה המון איברים. כל כך הרבה איברים, שאין דרך למספר אותם. כך גם הולכת ההגדרה ה”פורמלית”: קבוצה &lt;span&gt;\( A \)&lt;/span&gt; היא לא בת מניה אם &lt;strong&gt;לא קיימת&lt;/strong&gt; פונקציה &lt;span&gt;\( f:\mathbb{N}\to A \)&lt;/span&gt; שהיא חח”ע ועל. מה שקורה בפרדוקס סקולם הוא שאנחנו מדברים על מה שקורה בתוך קבוצה &lt;span&gt;\( M \)&lt;/span&gt;, שהיא “יקום מתמטי זעיר שבו חלק מהאקסיומות של ZFC מתקיימות”. כמה היקום זעיר? הקבוצה &lt;span&gt;\( A \)&lt;/span&gt; שייכת אליו והיא אמנם קטנה יחסית כך שביקום &lt;strong&gt;הגדול והרחב&lt;/strong&gt; של תורת הקבוצות קיימת פונקציה &lt;span&gt;\( f:\mathbb{N}\to A \)&lt;/span&gt;, אבל אותה &lt;span&gt;\( f \)&lt;/span&gt; &lt;strong&gt;לא שייכת&lt;/strong&gt; ל-&lt;span&gt;\( M \)&lt;/span&gt;. מנקודת המבט של &lt;span&gt;\( M \)&lt;/span&gt;, הקבוצה &lt;span&gt;\( A \)&lt;/span&gt; היא לא בת מניה כי אין בתוך &lt;span&gt;\( M \)&lt;/span&gt; שום פונקציה שמראה שהיא בת מניה.&lt;/p&gt;

&lt;p&gt;אמרתי שהשם “עקרון הרפלקציה” מגיע מכך שהתכונות של ZFC “משתקפות” ב-&lt;span&gt;\( M \)&lt;/span&gt;. אבל כפי שאנו רואים, הן משתקפות בו מוזר. ב”מבעד למראה ומה שאליס מצאה שם” של לואיס קארול, אליס עוברת דרך מראה ומגיעה ליקום מוזר מעברה השני. ביקום הזה כלי השחמט קמים לחיים, ופרש השחמט הוא אביר אמיתי על סוס, שכל הזמן נופל ממנו הצידה. פרש שחמט “רגיל” נע שני צעדים בכיוון אחד ואז זז עוד צעד אחד לכיוון ימין או שמאל. הפרש הנופל של אליס הוא השתקפות מוזרה שכזו של פרש השחמט האמיתי - הוא מקיים את אותה תכונה בסיסית, אבל בוודאי שהוא לא מקיים אותה באופן שבו אנחנו רגילים לחשוב שהיא מתקיימת.&lt;/p&gt;

&lt;h2&gt;עוברים מ-ZFC אל ZFC+&lt;/h2&gt;

&lt;p&gt;בואו נעבור לפסים טכניים יותר. עד עכשיו עבדנו במסגרת ZFC. מהי ZFC? זו תורה מסדר ראשון עם סימן יחס אחד &lt;span&gt;\( \in \)&lt;/span&gt; (בנוסף לסימן השוויון, שהוא לרוב חלק מההגדרה של שפות מסדר ראשון), בלי סימני קבועים ובלי סימני פונקציות, ועם קבוצה גדולה של אקסיומות שכבר דיברנו עליה. מהמערכת הזו אני הולך לבנות מערכת חדשה, &lt;span&gt;\( \text{ZFC}^{+} \)&lt;/span&gt;, שאפשר לתאר לא פורמלית בתור “ZFC עם ההנחה הנוספת שקיים יקום זעיר &lt;span&gt;\( M \)&lt;/span&gt; עבור ZFC”.&lt;/p&gt;

&lt;p&gt;כן פורמלית, &lt;span&gt;\( \text{ZFC}^{+} \)&lt;/span&gt; כוללת את סימן היחס &lt;span&gt;\( \in \)&lt;/span&gt; ואין בה סימני פונקציה, אבל יש בה סימן קבוע חדש, שאסמן &lt;span&gt;\( \mathcal{M} \)&lt;/span&gt;. האקסיומות של &lt;span&gt;\( \text{ZFC}^{+} \)&lt;/span&gt; הן האקסיומות של ZFC &lt;strong&gt;וגם&lt;/strong&gt; הרלטיביזציה של כל אקסיומה של ZFC אל &lt;span&gt;\( \mathcal{M} \)&lt;/span&gt;, &lt;strong&gt;וגם&lt;/strong&gt; אקסיומה בודדת אחת שאומר ש-&lt;span&gt;\( \mathcal{M} \)&lt;/span&gt; הוא קבוצה בת מניה וטרנזיטיבית (אפשר לנסח את התכונות הללו במסגרת ZFC).&lt;/p&gt;

&lt;p&gt;עכשיו אפשר לעבור לדבר על הפיל בחדר: למה, בעצם, קיימת &lt;span&gt;\( M \)&lt;/span&gt; כזו, שאם נציב במקום &lt;span&gt;\( \mathcal{M} \)&lt;/span&gt; תספק את כל האקסיומות של &lt;span&gt;\( \text{ZFC}^{+} \)&lt;/span&gt;? הרי עקרון הרפלקציה דיבר רק על &lt;strong&gt;קבוצה סופית&lt;/strong&gt; של אקסיומות, לא על הכל בבת אחת.&lt;/p&gt;

&lt;p&gt;או, טוב ששאלתם. אני לא יודע אם קיימת כזו. גרוע מזה, אני &lt;strong&gt;לא יכול לדעת&lt;/strong&gt; אם קיימת כזו, והבעיה הרבה יותר רצינית מאשר הטריקים שלי עם עקרון הרפלקציה. הבעיה היא שאני לא יודע אם ZFC &lt;strong&gt;עצמה&lt;/strong&gt; מתארת יקום שבאמת קיים או לא.&lt;/p&gt;

&lt;p&gt;למה ש-ZFC לא תתאר יקום כזה? על פניו היא מתארת יפה את העולם של תורת הקבוצות שאנחנו רוצים לתפוס. אבל כזכור, ZFC נולדה אחרי שהגישה הנאיבית שבה עשינו דברים ב”עולם של תורת הקבוצות שאנחנו רוצים לתפוס” הובילה לפרדוקס של ראסל ולהבנה ששיחקנו בנדמה-לי מופרך כל הזמן הזה. מה ש-ZFC באה לעשות הוא להגביל את הכללים, כדי להגדיל את הסיכוי שהיא מתארת משהו אמיתי. אבל האם היא מתארת משהו אמיתי? בשביל זה צריך לכל הפחות להשתכנע ש-ZFC &lt;strong&gt;עקבית&lt;/strong&gt;, כלומר לא מאפשרת להוכיח סתירה, כמו הסתירה שצצה בפרדוקס של ראסל. וכאן אנחנו בבעיה: על פי &lt;strong&gt;משפט השלמות השני של גדל&lt;/strong&gt;, פשוט &lt;strong&gt;לא ניתן&lt;/strong&gt; להוכיח ש-ZFC לא מאפשרת להוכיח סתירה מבלי שנזדקק לצורך כך למערכת אקסיומות נוספת, חיצונית, שונה מ-ZFC שגם האמיתות שלה תוטל בספק.&lt;/p&gt;

&lt;p&gt;לכן כל מה שאנחנו עושים פה הוא הוכחה של תוצאה &lt;strong&gt;יחסית&lt;/strong&gt;. אנחנו אומרים, “&lt;strong&gt;אם&lt;/strong&gt; ZFC עקבית, &lt;strong&gt;אז&lt;/strong&gt; גם &lt;span&gt;\( \text{ZFC}^{+} \)&lt;/span&gt; עקבית”. זו לא באמת בעיה כי אם ZFC לא עקבית, אז היא מוכיחה &lt;strong&gt;גם&lt;/strong&gt; את השערת הרצף ו&lt;strong&gt;גם&lt;/strong&gt; את שלילת השערת הרצף (כי בלוגיקה מסדר ראשון, מערכת ההוכחה היא כזו שמסתירה אפשר להוכיח כל דבר) ולכן מלכתחילה כל הדיון על להוכיח את אי-התלות של השערת הרצף הוא חסר משמעות. הדיון מעניין מלכתחילה רק אם ZFC עקבית - וזו הנחת העבודה שלנו בכל מה שאנחנו עושים במתמטיקה.&lt;/p&gt;

&lt;p&gt;אז בואו ניגש לעבודה: למה אם ZFC עקבית גם &lt;span&gt;\( \text{ZFC}^{+} \)&lt;/span&gt; עקבית? נניח ש-&lt;span&gt;\( \text{ZFC}^{+} \)&lt;/span&gt; אינה עקבית, אז קיימת במסגרת &lt;span&gt;\( \text{ZFC}^{+} \)&lt;/span&gt; הוכחה של סתירה כלשהי, &lt;span&gt;\( \phi\wedge\neg\phi \)&lt;/span&gt;. אלא שהוכחה היא &lt;strong&gt;אובייקט סופי&lt;/strong&gt; (צריך שוב ושוב ושוב להדגיש את הנקודה הקריטית הזו - הפשטות הזו של הוכחות היא הבסיס שעליו הכל נבנה), ולכן במהלך ההוכחה אנחנו משתמשים רק במספר &lt;strong&gt;סופי&lt;/strong&gt; של אקסיומות; בפרט אנחנו משתמשים רק במספר סופי של אקסיומות של &lt;span&gt;\( \text{ZFC}^{+} \)&lt;/span&gt; שהן מהצורה “אקסיומה של ZFC שעברה רלטיביזציה ל-&lt;span&gt;\( \mathcal{M} \)&lt;/span&gt;”. נסמן אותן &lt;span&gt;\( \phi_{1}|_{\mathcal{M}},\ldots,\phi_{n}|_{\mathcal{M}} \)&lt;/span&gt;.&lt;/p&gt;

&lt;p&gt;עכשיו ננקוט בטריק שדיברתי עליו קודם: נסתכל על &lt;span&gt;\( \phi_{1}\wedge\ldots\wedge\phi_{n} \)&lt;/span&gt;. זה פסוק בודד ששייך למסגרת שלZFC . מכיוון שהוא נבנה מאקסיומות של ZFC, הוא בוודאי בעל ערך האמת T, ולכן עקרון הרפלקציה מאפשר לנו ליצור הוכחה ב-ZFC לקיום של קבוצה טרנזיטיבית ובת מניה &lt;span&gt;\( M \)&lt;/span&gt; כך שהפסוק &lt;span&gt;\( \phi_{1}|_{M}\wedge\ldots\wedge\phi_{n}|_{M} \)&lt;/span&gt; תקף. שימו לב לנקודה המאוד עדינה הזו: &lt;span&gt;\( \phi|_{M} \)&lt;/span&gt; ו-&lt;span&gt;\( \phi|_{\mathcal{M}} \)&lt;/span&gt; זה לא אותו דבר! &lt;span&gt;\( \phi|_{M} \)&lt;/span&gt; זו רלטיביזציה עם סימן של &lt;strong&gt;משתנה&lt;/strong&gt; &lt;span&gt;\( M \)&lt;/span&gt;, ואילו &lt;span&gt;\( \phi|_{\mathcal{M}} \)&lt;/span&gt; זו רלטיביזציה עם סימן של &lt;strong&gt;קבוע &lt;/strong&gt;&lt;span&gt;\( \mathcal{M} \)&lt;/span&gt;. זה לא אותו דבר אבל זה &lt;strong&gt;כמעט&lt;/strong&gt; אותו דבר וזה מן הסתם מה שאנחנו מכוונים אליו כאן.&lt;/p&gt;

&lt;p&gt;עכשיו נחזור אל ההוכחה של הסתירה ב-&lt;span&gt;\( \text{ZFC}^{+} \)&lt;/span&gt; שממנה התחלנו. הוכחה כזו היא סדרה של טענות. חלקן אולי הן טענות מתוך ZFC, אבל יש גם טענות שלא ניתן לנסח במסגרת ZFC; אלו בדיוק הטענות שמשתמשות בסימן הקבוע החדש &lt;span&gt;\( \mathcal{M} \)&lt;/span&gt;. ניקח את הטענות הללו ו&lt;strong&gt;נשנה&lt;/strong&gt; אותן, מבחינה תחבירית; נחליף את סימן הקבוע &lt;span&gt;\( \mathcal{M} \)&lt;/span&gt; בסימן המשתנה &lt;span&gt;\( M \)&lt;/span&gt;.&lt;/p&gt;

&lt;p&gt;עכשיו יש לנו שתי הוכחות: הראשונה, הוכחה ב-ZFC לקיום של קבוצה טרנזיטיבית ובת מניה &lt;span&gt;\( M \)&lt;/span&gt; כך שהפסוק &lt;span&gt;\( \phi_{1}|_{M}\wedge\ldots\wedge\phi_{n}|_{M} \)&lt;/span&gt; תקף. השניה: הוכחה ב-ZFC לכך ש-&lt;span&gt;\( \phi\wedge\neg\phi \)&lt;/span&gt; שמסתמכת על ההנחה שהערך שהושם במשתנה &lt;span&gt;\( M \)&lt;/span&gt; הוא קבוצה טרנזיטיבית ובת מניה (כי כך אומרת אקסיומה אפשרית אחת של &lt;span&gt;\( \text{ZFC}^{+} \)&lt;/span&gt;) כך שהפסוק &lt;span&gt;\( \phi_{1}|_{M}\wedge\ldots\wedge\phi_{n}|_{M} \)&lt;/span&gt; תקף (כי אלו האקסיומות האחרות של &lt;span&gt;\( \text{ZFC}^{+} \)&lt;/span&gt; שבהן השתמשנו ואינן גם ככה ב-ZFC). זה אומר שקיבלנו הוכחה ל-&lt;span&gt;\( \phi\wedge\neg\phi \)&lt;/span&gt; במסגרת ZFC: ביצענו המרה של הוכחת חוסר עקביות של &lt;span&gt;\( \text{ZFC}^{+} \)&lt;/span&gt; להוכחת חוסר עקביות של ZFC.&lt;/p&gt;

&lt;p&gt;אולי הנקודה העדינה ביותר שיש לשים אליה לב היא שבשום שלב לא באמת בניתי “יקום זעיר” עבור כל ZFC. בפוסט הקודם, כשהצגתי את הרעיון של “יקום זעיר”, התנסחתי במעורפל בכוונה ואמרתי ש”ביקומים הזעירים הללו ZFC מתקיימת &lt;strong&gt;במובן מסוים&lt;/strong&gt;”. עכשיו גם יותר ברור איזה מובן - אנחנו לא יודעים לבנות יקום זעיר עבור כל ZFC בבת אחת אבל אנחנו גם לא צריכים לעשות את זה; מספיק לנו לבנות יקום זעיר עבור חלק סופי של ZFC. למרבה המזל השיטה שלנו מאפשרת לבנות יקום זעיר &lt;strong&gt;לכל חלק&lt;/strong&gt; סופי של ZFC, כך שכל מה שנעשה בהמשך יוכל להניח במובלע שיש לנו יקום זעיר &lt;strong&gt;לכל&lt;/strong&gt; חלק מ-ZFC שנזדקק לו (כי תמיד נזדקק רק לחלק סופי) ולפעול בחופשיות על בסיס ההנחה הזו.&lt;/p&gt;

&lt;h2&gt;ולאן הולכים עכשיו?&lt;/h2&gt;

&lt;p&gt;בואו נחזור אל מטרת העל שלנו: אנחנו רוצים להוכיח שהשערת הרצף, מה שמסומן בתור &lt;span&gt;\( \text{ZFC} \)&lt;/span&gt;, היא בלתי תלויה באקסיומות &lt;span&gt;\( \text{ZFC} \)&lt;/span&gt;. מה המשמעות של “בלתי תלויה”? זה אומר שאי אפשר להוכיח או להפריך את &lt;span&gt;\( \text{CH} \)&lt;/span&gt; מתוך &lt;span&gt;\( \text{ZFC} \)&lt;/span&gt;. ומה זה אומר “אי אפשר להפריך את &lt;span&gt;\( \text{CH} \)&lt;/span&gt; מתוך &lt;span&gt;\( \text{ZFC} \)&lt;/span&gt;”? זה אומר ש-&lt;span&gt;\( \text{ZFC+CH} \)&lt;/span&gt;, מערכת האקסיומות שמתקבלת מ-&lt;span&gt;\( \text{ZFC} \)&lt;/span&gt; על ידי הוספת &lt;span&gt;\( \text{CH} \)&lt;/span&gt;, היא עקבית. למה זה מה שזה אומר? כי אם היה אפשר להפריך את &lt;span&gt;\( \text{CH} \)&lt;/span&gt; מתוך &lt;span&gt;\( \text{ZFC} \)&lt;/span&gt; זה אומר שהיה אפשר להוכיח את &lt;span&gt;\( \neg\text{CH} \)&lt;/span&gt; מתוך &lt;span&gt;\( \text{ZFC} \)&lt;/span&gt; - זו המשמעות של “הפרכה”, ולכן &lt;span&gt;\( \text{ZFC+CH} \)&lt;/span&gt; הייתה מערכת אקסיומות שמוכיחה גם את &lt;span&gt;\( \text{CH} \)&lt;/span&gt; (כי זו אקסיומה) וגם את &lt;span&gt;\( \neg\text{CH} \)&lt;/span&gt; - מערכת שמוכיחה דבר ושלילתו, ולכן איננה עקבית.&lt;/p&gt;

&lt;p&gt;באותו אופן, כדי להראות שלא ניתן &lt;strong&gt;להוכיח&lt;/strong&gt; את &lt;span&gt;\( \text{CH} \)&lt;/span&gt; מתוך &lt;span&gt;\( \text{ZFC} \)&lt;/span&gt; מספיק להראות ש-&lt;span&gt;\( \text{ZFC+}\neg\text{CH} \)&lt;/span&gt; היא עקבית. עכשיו, הדיון שקיימנו קודם מראה לנו שכדי להוכיח את שני אלו, מספיק לנו להוכיח שהמערכות &lt;span&gt;\( \text{ZFC}^{+}+\text{CH} \)&lt;/span&gt; ו-&lt;span&gt;\( \text{ZFC}^{+}+\neg\text{CH} \)&lt;/span&gt; הן עקביות, תוך הסתמכות על ההנחה ש-&lt;span&gt;\( \text{ZFC}^{+} \)&lt;/span&gt; עקבית. אני אסביר איך נראה ש-&lt;span&gt;\( \text{ZFC}^{+}+\text{CH} \)&lt;/span&gt; עקבית; עבור &lt;span&gt;\( \text{ZFC}^{+}+\neg\text{CH} \)&lt;/span&gt; זה אותו רעיון.&lt;/p&gt;

&lt;p&gt;ובכן, יש כאן נקודה עדינה שצריך להתייחס אליה. כשאני כותב &lt;span&gt;\( \text{ZFC}^{+}+\text{CH} \)&lt;/span&gt; אני אומר “מערכת האקסיומות שכוללת את ZFC, כוללת את קיום &lt;span&gt;\( \mathcal{M} \)&lt;/span&gt; טרנזיטיבית ובת מניה שמקיימת את ZFC בעצמה, וכוללת את השערת הרצף”. כל הרעיון בקיום &lt;span&gt;\( \mathcal{M} \)&lt;/span&gt; הזו הוא לחסוך לי את הצורך להתעסק ישירות עם השערת הרצף, אלא להסתכל על השערת הרצף כשהיא &lt;strong&gt;מצומצמת&lt;/strong&gt; ל”יקום מתמטי זעיר”. עכשיו אנחנו כבר מכירים את המשמעות הפורמלית של צמצום שכזה - רלטיביזציה.&lt;/p&gt;

&lt;p&gt;העניין הוא שאם אני אבצע רלטיביזציה של &lt;span&gt;\( \text{CH} \)&lt;/span&gt; אל &lt;span&gt;\( \mathcal{M} \)&lt;/span&gt; אני לא אקבל שום דבר מעניין כי לא ברור אם &lt;span&gt;\( \mathcal{M} \)&lt;/span&gt; מקיימת את &lt;span&gt;\( \text{CH} \)&lt;/span&gt; או לא. מה שנעשה בפוסטים הבאים יהיה להראות איך מתוך הקיום של &lt;span&gt;\( \mathcal{M} \)&lt;/span&gt; אפשר להוכיח את הקיום של קבוצה אחרת, &lt;span&gt;\( \mathcal{N} \)&lt;/span&gt;, שבה השערת הרצף כן מתקיימת; דהיינו &lt;span&gt;\( \text{CH}|_{\mathcal{N}} \)&lt;/span&gt; מתקיימת. עכשיו אפשר להשתמש בטריק שראינו קודם. שם הוכחנו שאם &lt;span&gt;\( \text{ZFC}^{+} \)&lt;/span&gt; לא עקבית אז גם &lt;span&gt;\( \text{ZFC} \)&lt;/span&gt; לא עקבית תוך הסתמכות על זה שהרלטיביזציה של כל אקסיומות &lt;span&gt;\( \text{ZFC} \)&lt;/span&gt; אל &lt;span&gt;\( \mathcal{M} \)&lt;/span&gt; מתקיימות. באותו האופן, אז הרלטיביזציה של כל אקסיומות &lt;span&gt;\( \text{ZFC} \)&lt;/span&gt; &lt;strong&gt;וגם&lt;/strong&gt; של &lt;span&gt;\( \text{CH} \)&lt;/span&gt; אל &lt;span&gt;\( \mathcal{N} \)&lt;/span&gt; מתקיימות, אז חוסר עקביות של &lt;span&gt;\( \text{ZFC}^{+}+\text{CH} \)&lt;/span&gt; יתורגם לחוסר עקביות של &lt;span&gt;\( \text{ZFC}+\text{CH} \)&lt;/span&gt;.&lt;/p&gt;

&lt;p&gt;זה מסיים את כל החלק של רלטיביזציה ורפלקציה בסיפור הזה. כל מה שנשאר לנו לעשות הוא את המשימה הבאה: להראות איך אפשר, במסגרת ZFC, לקחת “יקום מתמטי זעיר” &lt;span&gt;\( \mathcal{M} \)&lt;/span&gt; שמקיים את אקסיומות ZFC ולבנות מתוכו “יקום מתמטי קצת פחות זעיר” &lt;span&gt;\( \mathcal{N} \)&lt;/span&gt; שמקיים את אקסיומות ZFC וגם את &lt;span&gt;\( \text{CH} \)&lt;/span&gt; (או את &lt;span&gt;\( \neg\text{CH} \)&lt;/span&gt;).&lt;/p&gt;

&lt;p&gt;את הבניה של יקום שבו &lt;span&gt;\( \text{ZFC}+\text{CH} \)&lt;/span&gt; מתקיימות ביצע קורט גדל בשנות השלושים, בעזרת בניה של משהו שנקרא L ואני &lt;strong&gt;לא הולך לדבר עליו בכלל&lt;/strong&gt; בסדרת הפוסטים הזו. למה לא? כי הסדרה עמוסה כבר ככה, ואת אותה תוצאה של גדל אפשר לקבל בצורה שונה למדי בעזרת מה שאני כן הולך להראות. זה &lt;strong&gt;לא&lt;/strong&gt; אומר שהתוצאה של גדל והטכניקה שלו לא מעניינות בפני עצמן, כי הן בהחלט כן; פשוט הפעם אוותר עליהן.&lt;/p&gt;

&lt;p&gt;את הבניה של יקום שבו &lt;span&gt;\( \text{ZFC}+\neg\text{CH} \)&lt;/span&gt; מתקיימות ביצע פול כהן בשנות השישים, תוך שהוא מפתח לשם כך טכניקה שנקראת &lt;strong&gt;כפייה&lt;/strong&gt;. כל יתר סדרת הפוסטים תעסוק בטכניקה הזו, שהיא יפהפיה (מרגע שנופל האסימון) ולא עד כדי כך קשה להבנה (מרגע שנופל האסימון) וחזקה וכללית עד להפתיע (CH הוא רק קצה הקרחון של מה שעושים איתה, אבל אני לא האיש שיציג שימושים מתקדמים יותר). בפוסט הבא אתחיל להציג את פרטיה, אבל אי אפשר לסיים את הפוסט הזה בלי לומר עליה משהו. אז הנה השיטה מאוד ממעוף הציפור:&lt;/p&gt;

&lt;ol&gt; &lt;li&gt;מתחילים עם היקום המתמטי הזעיר &lt;span&gt;\( \mathcal{M} \)&lt;/span&gt; שלנו.&lt;/li&gt;


&lt;li&gt;בתוך &lt;span&gt;\( \mathcal{M} \)&lt;/span&gt; מגדירים קבוצה &lt;span&gt;\( P \)&lt;/span&gt; (שנקראת &lt;strong&gt;מושג כפייה&lt;/strong&gt;) שאבריה, שנקראים &lt;strong&gt;תנאי כפייה&lt;/strong&gt; הם מעין בניות חלקיות של אובייקט שאנחנו רוצים להוסיף ל-&lt;span&gt;\( \mathcal{M} \)&lt;/span&gt; (למשל פונקציה חח&quot;ע ועל בין הממשיים ו-&lt;span&gt;\( \aleph_{1} \)&lt;/span&gt;)&lt;/li&gt;


&lt;li&gt;מתוך &lt;span&gt;\( P \)&lt;/span&gt; בוחרים תת-קבוצה &lt;span&gt;\( G \)&lt;/span&gt; של תנאי כפייה שנקראת &quot;אידאל גנרי&quot; והרעיון בה הוא שתנאי הכפייה שלה שמסתדרים יפים זה עם זה והיא &quot;מקיפה מספיק&quot; במובן מסוים שמבטיח שתנאי הכפייה שנמצאים בה תופסים עד הסוף את הבניה החלקית.&lt;/li&gt;


&lt;li&gt;מבצעים הרחבה של &lt;span&gt;\( \mathcal{M} \)&lt;/span&gt; ליקום גדול יותר &lt;span&gt;\( \mathcal{M}\left[G\right] \)&lt;/span&gt; (זה יהיה ה-&lt;span&gt;\( \mathcal{N} \)&lt;/span&gt; שלנו) בעזרת &lt;span&gt;\( G \)&lt;/span&gt;.&lt;/li&gt;


&lt;li&gt;מוכיחים ש-&lt;span&gt;\( \mathcal{M}\left[G\right] \)&lt;/span&gt; מקיים בעצמו את כל אקסיומות ZFC (זה יהיה עיקר העבודה שלנו, אבל הקסם הוא שנוכל לעשות את ההוכחה הזו בצורה כללית, לכל &lt;span&gt;\( P \)&lt;/span&gt; ולכל אידאל גנרי &lt;span&gt;\( G \)&lt;/span&gt;).&lt;/li&gt;


&lt;li&gt;מוכיחים ש-&lt;span&gt;\( \mathcal{M}\left[G\right] \)&lt;/span&gt; מכיל את האובייקט החדש שרצינו לבנות.&lt;/li&gt;


&lt;li&gt;(וזו נקודה עדינה) מוכיחים ש-&lt;span&gt;\( \mathcal{M}\left[G\right] \)&lt;/span&gt; עדיין משתמש באותו עולם מושגים מ-&lt;span&gt;\( \mathcal{M} \)&lt;/span&gt; שאנחנו זקוקים לו. למשל, שמה שאנחנו קוראים לו &lt;span&gt;\( \aleph_{1} \)&lt;/span&gt; ב-&lt;span&gt;\( \mathcal{M} \)&lt;/span&gt; הוא עדיין מה שאנחנו קוראים לו &lt;span&gt;\( \aleph_{1} \)&lt;/span&gt; ב-&lt;span&gt;\( \mathcal{M}\left[G\right] \)&lt;/span&gt; (זה חשוב, כי האובייקט שאנחנו בונים פועל על ה-&lt;span&gt;\( \aleph_{1} \)&lt;/span&gt; של &lt;span&gt;\( \mathcal{M} \)&lt;/span&gt;, ולכן אם ה-&lt;span&gt;\( \aleph_{1} \)&lt;/span&gt; הזה השתנה במעבר אל &lt;span&gt;\( \mathcal{M}\left[G\right] \)&lt;/span&gt; בנינו אובייקט שכבר לא רלוונטי לנו).&lt;/li&gt;

&lt;/ol&gt;

&lt;p&gt;יהיה שווה את זה? אני מקווה שכן. אני יודע שאני בהתחלה הייתי מבועת ממש מהשיטה ומההגדרה של &lt;span&gt;\( \mathcal{M}\left[G\right] \)&lt;/span&gt;, ועכשיו אני ממש מתלהב ממנה. שיהיה לנו בהצלחה.&lt;/p&gt;</content><author><name></name></author><category term="השערת הרצף" /><summary type="html">תזכורת מהפוסט הקודם ופרדוקס סקולם</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק ג’: רלטיביזציה ועקרון הרפלקציה</title><link href="http://gadial.net/2023/07/26/continuum_hypothesis_relativization/" rel="alternate" type="text/html" title="בעקבות השערת הרצף, חלק ג&apos;: רלטיביזציה ועקרון הרפלקציה" /><published>2023-07-26T00:00:00+00:00</published><updated>2023-07-26T00:00:00+00:00</updated><id>http://gadial.net/2023/07/26/continuum_hypothesis_relativization</id><content type="html" xml:base="http://gadial.net/2023/07/26/continuum_hypothesis_relativization/">&lt;h2&gt;מבוא&lt;/h2&gt;

&lt;p&gt;המטרה שלנו בסדרת הפוסטים הזו היא להוכיח שהשערת הרצף בלתי תלויה במערכת האקסיומות ZFC, שהצגתי בפוסט הקודם. אסטרטגיית ההוכחה הכללית היא זו: מתוך היקום הגדול של תורת הקבוצות אנחנו הולכים לבנות שני “יקומים זעירים”, כך שבשני היקומים הזעירים הללו ZFC מתקיימת במובן מסוים, אבל באחד מהם השערת הרצף היא נכונה בזמן שביקום השני השערת הרצף אינה נכונה. זה יסיים את ההוכחה של אי-תלות השערת הרצף, כי אם היה אפשר להוכיח את השערת הרצף מתוך ZFC המשמעות של כך הייתה ש&lt;strong&gt;בכל&lt;/strong&gt; יקום שבו ZFC מתקיימת, גם השערת הרצף מתקיימת (ובדומה גם עבור הפרכה).&lt;/p&gt;

&lt;p&gt;זו אסטרטגיה פשוטה אבל בניסוח הפשטני והלא פורמלי שלה היא גם מבלבלת. מה זה בכלל אומר, “יקום זעיר”? זה נשמע ממש מטופש. אז הנה הסבר קצת יותר מפורט.&lt;/p&gt;

&lt;p&gt;בפוסט שלי על &lt;a href=&quot;https://gadial.net/2012/06/17/first_order_logic/&quot;&gt;לוגיקה מסדר ראשון&lt;/a&gt; דיברתי על מושג שנקרא “מודל” עבור קבוצת אקסיומות. אני אחזור על זה בקצרה. תורה מסדר ראשון, כמו ZFC מתחילה עם קבוצה של סימני יחס, סימני פונקציה וסימני קבועים, ואז בונים בעזרת הסימונים הללו פסוקים, ולבסוף אוספים חלק מהפסוקים יחד לקבוצה של &lt;strong&gt;אקסיומות&lt;/strong&gt; עבור התורה. דווקא ZFC היא לא הדוגמא הכי אינפורמטיבית לנושא, כי יש בה רק שני סימני יחס: &lt;span&gt;\( \in \)&lt;/span&gt; ו-&lt;span&gt;\( = \)&lt;/span&gt; ואין בה בכלל סימני פונקציה וסימני קבועים. יותר מכך - עם ZFC יש לנו איזו הנחה אינטואיטיבית שיש “יקום יחיד” ש-ZFC אמורה לתאר. אז בואו ניקח דוגמא שונה, מהעולם של &lt;strong&gt;תורת החבורות&lt;/strong&gt; (שלא חייבים להכיר בשביל הפוסט הזה).&lt;/p&gt;

&lt;p&gt;בשפה של תורת החבורות סימן היחס היחיד הוא &lt;span&gt;\( = \)&lt;/span&gt;, אבל יש לנו סימן פונקציה, &lt;span&gt;\( f \)&lt;/span&gt; (“כפל”) וסימן קבוע &lt;span&gt;\( e \)&lt;/span&gt; (“יחידה”) והאקסיומות הן&lt;/p&gt;

&lt;ol&gt; &lt;li&gt;&lt;span&gt;\( \forall a\forall b\forall c\left(f\left(a,f\left(b,c\right)\right)=f\left(f\left(a,b\right),c\right)\right) \)&lt;/span&gt;&lt;/li&gt;


&lt;li&gt;&lt;span&gt;\( \forall a\left(f\left(a,e\right)=a\wedge f\left(e,a\right)=a\right) \)&lt;/span&gt;&lt;/li&gt;


&lt;li&gt;&lt;span&gt;\( \forall a\exists b\left(f\left(a,b\right)=e\right) \)&lt;/span&gt;&lt;/li&gt;

&lt;/ol&gt;

&lt;p&gt;בתור קיצור, במקום לכתוב &lt;span&gt;\( f\left(a,b\right) \)&lt;/span&gt; אנחנו כותבים &lt;span&gt;\( a\cdot b \)&lt;/span&gt; או אפילו סתם &lt;span&gt;\( ab \)&lt;/span&gt;, מה שמפשט את האקסיומות שהופכות להיות&lt;/p&gt;

&lt;ol&gt; &lt;li&gt;לכל &lt;span&gt;\( a,b,c \)&lt;/span&gt;: &lt;span&gt;\( \left(ab\right)c=a\left(bc\right) \)&lt;/span&gt; .&lt;/li&gt;


&lt;li&gt;לכל &lt;span&gt;\( a \)&lt;/span&gt;: &lt;span&gt;\( a\cdot e=e\cdot a=a \)&lt;/span&gt;.&lt;/li&gt;


&lt;li&gt;לכל &lt;span&gt;\( a \)&lt;/span&gt; קיים &lt;span&gt;\( b \)&lt;/span&gt; כך ש-&lt;span&gt;\( ab=e \)&lt;/span&gt;.&lt;/li&gt;

&lt;/ol&gt;

&lt;p&gt;מה שעושים עכשיו הוא להתחיל להסתכל על &lt;strong&gt;מבנים&lt;/strong&gt;: מבנה הוא קבוצה &lt;span&gt;\( \mathcal{M} \)&lt;/span&gt; של איברים, ובנוסף “פרשנות” שמתאימה לכל סימן יחס בשפה יחס מעל &lt;span&gt;\( \mathcal{M} \)&lt;/span&gt; (חוץ מאשר סימן היחס &lt;span&gt;\( = \)&lt;/span&gt; שתמיד מייצג שוויון), לכל סימן פונקציה מתאים פונקציה מעל &lt;span&gt;\( \mathcal{M} \)&lt;/span&gt; ולכל סימן קבוע מתאים קבוע מתוך &lt;span&gt;\( \mathcal{M} \)&lt;/span&gt;. למשל, עבור תורת החבורות, אפשר לקחת &lt;span&gt;\( \mathcal{M}=\mathbb{Z} \)&lt;/span&gt; ולהתאים ל-&lt;span&gt;\( f \)&lt;/span&gt; את הפונקציה &lt;span&gt;\( + \)&lt;/span&gt; (חיבור רגיל) ול-&lt;span&gt;\( e \)&lt;/span&gt; להתאים את האיבר &lt;span&gt;\( 0 \)&lt;/span&gt;.&lt;/p&gt;

&lt;p&gt;אם נעשה את זה, ונסתכל על שלוש האקסיומות שכתבתי קודם, נראה שהן כולן מתקיימות (כלומר ערך האמת שלהן הוא T) כאשר מפרשים את הסימנים באופן שתיארתי, והכמתים שבפסוקים רצים על האיברים של &lt;span&gt;\( \mathcal{M} \)&lt;/span&gt; (כלומר, כשכתוב &lt;span&gt;\( \forall a \)&lt;/span&gt; הכוונה היא “לכל &lt;span&gt;\( a\in\mathbb{Z} \)&lt;/span&gt;”). במקרה כזה אומרים ש-&lt;span&gt;\( \mathcal{M} \)&lt;/span&gt; הוא &lt;strong&gt;מודל&lt;/strong&gt; של קבוצת האקסיומות.&lt;/p&gt;

&lt;p&gt;עוד מודלים עבור אותן אקסיומות: &lt;span&gt;\( \mathbb{R} \)&lt;/span&gt; עם פעולת החיבור הרגילה ו-&lt;span&gt;\( e=0 \)&lt;/span&gt;; &lt;span&gt;\( \mathbb{Q}\backslash\left\{ 0\right\}  \)&lt;/span&gt; עם פעולת הכפל הרגיל ו-&lt;span&gt;\( e=1 \)&lt;/span&gt;; מרחב המטריצות ההפיכות מסדר &lt;span&gt;\( 2\times2 \)&lt;/span&gt; מעל הממשיים, &lt;span&gt;\( Gl_{2}\left(\mathbb{R}\right) \)&lt;/span&gt; עם פעולת כפל המטריצות הרגילה ו-&lt;span&gt;\( e=I \)&lt;/span&gt;, וכן הלאה. אפשר כמובן גם להציע מבנים שלא יעברו את המחסום של האקסיומות: למשל &lt;span&gt;\( \mathbb{N} \)&lt;/span&gt; עם פעולת החיבור הרגילה לא יקיים את האקסיומה השלישית; &lt;span&gt;\( \mathbb{Z} \)&lt;/span&gt; עם פעולת החיבור הרגילה ו-&lt;span&gt;\( e=1 \)&lt;/span&gt; לא יקיים את האקסיומה השניה; ו-&lt;span&gt;\( \mathbb{Z} \)&lt;/span&gt; עם פעולת החיסור במקום חיבור לא יקיים את 1. בכל המקרים הללו יש לנו מבנה לגיטימי שפשוט אינו מודל של קבוצת האקסיומות.&lt;/p&gt;

&lt;p&gt;עכשיו, הבה ונתבונן על הפסוק הבא:&lt;/p&gt;

&lt;ul&gt; &lt;li&gt;&lt;span&gt;\( \forall a\forall b\left(f\left(a,b\right)=f\left(b,a\right)\right) \)&lt;/span&gt;&lt;/li&gt;

&lt;/ul&gt;

&lt;p&gt;כלומר, לכל &lt;span&gt;\( a,b \)&lt;/span&gt; מתקיים &lt;span&gt;\( ab=ba \)&lt;/span&gt;. זה פסוק שמתקיים על ידי &lt;span&gt;\( \mathbb{Z} \)&lt;/span&gt; ופעולת החיבור הרגילה, אבל לא מתקיים על ידי &lt;span&gt;\( Gl_{2}\left(\mathbb{R}\right) \)&lt;/span&gt;. משני אלו אנו מקבלים שמערכת ההוכחה הרגילה שלנו לא יכולה להוכיח את הפסוק הזה מתוך האקסיומות. הסיבה לכך היא שמערכת ההוכחה הרגילה שלנו מקיימת משהו שנקרא &lt;strong&gt;משפט הנאותות&lt;/strong&gt;; הוא אומר שאם קבוצת אקסיומות מוכיחה טענה כלשהי, אז נובע מכך שהיא &lt;strong&gt;גוררת אותה לוגית&lt;/strong&gt;: כלומר, שכל מודל של האקסיומות הוא גם מודל של הטענה. גם את זה &lt;a href=&quot;https://gadial.net/2013/02/23/first_order_logic_proof_system/&quot;&gt;תיארתי פה כבר&lt;/a&gt; בעבר.&lt;/p&gt;

&lt;p&gt;אם כן, בהקשר של תורת החבורות נראה לנו די טבעי שיש לאותה מערכת אקסיומות כמה מודלים שונים - כל מודל הוא חבורה אחרת, וברור לנו שיש המון חבורות בעולם. אבל כשזה מגיע ל-ZFC אולי קצת יותר קשה לעכל את זה כי אנחנו חושבים על ZFC בתור המערכת שבאה לתאר את “כל המתמטיקה” ולכן לכאורה צריך להיות לה רק מודל יחיד, שהוא “כל המתמטיקה”. מילת המפתח כאן היא “לכאורה”, לא צריך להניח את זה.&lt;/p&gt;

&lt;p&gt;בעיה אחרת היא שעד עכשיו התייחסתי אל מבנה בתור &lt;strong&gt;קבוצה&lt;/strong&gt;, אבל מלכתחילה העולם המתמטי שעליו אנחנו מדברים בתורת הקבוצות הוא גדול מכדי להיות קבוצה - הוא מה שקראנו לו &lt;strong&gt;מחלקה&lt;/strong&gt;. אז הדבר הראשון שאני רוצה לעשות הוא לעזוב את העולם הגדול והמסובך הזה ולבסס את ההוכחה שלנו על מודלים &lt;strong&gt;זעירים&lt;/strong&gt; - מודלים שהם קבוצות, וקבוצות קטנות ככל שרק אפשר: אקסיומת האינסוף מחייבת אותן להיות אינסופיותת אבל הן הולכות להיות &lt;strong&gt;בנות מניה&lt;/strong&gt;, כלומר האינסוף הקטן ביותר. אני נזהר מאוד לא לומר שהקבוצות הללו יהיו מודלים של ZFC; כפי שנראה בהמשך, זה יהיה &lt;strong&gt;טיפה&lt;/strong&gt; יותר מסובך מזה. אבל אני מקווה שזה לפחות מסביר את הבחירה שלי, כשאני מדבר באופן לא פורמלי, לדבר על “יקום זעיר” שבו ZFC מתקיימת.&lt;/p&gt;

&lt;p&gt;בואו נעבור לדבר מתמטיקה בצורה יותר קונקרטית.&lt;/p&gt;

&lt;h2&gt;רלטיביזציה ורפלקציה&lt;/h2&gt;

&lt;p&gt;הכלי הטכני הבסיסי שאנחנו מסתמכים עליו נקרא &lt;strong&gt;רלטיביזציה&lt;/strong&gt; של נוסחאות. הרעיון הוא לקחת נוסחה כללית &lt;span&gt;\( \phi \)&lt;/span&gt; בשפה של ZFC ולקחת משתנה &lt;span&gt;\( M \)&lt;/span&gt; (משתנה שבא לתאר קבוצה) ולשנות את &lt;span&gt;\( \phi \)&lt;/span&gt; כך שבכל פעם שבה מופיע כמת, הטווח של הכמת הזה יהיה רק אברי הקבוצה &lt;span&gt;\( M \)&lt;/span&gt;. בצורה הזו הנוסחה הכללית &lt;span&gt;\( \phi \)&lt;/span&gt; הופכת לנוסחה &lt;span&gt;\( \phi|_{M} \)&lt;/span&gt; שהיא &lt;strong&gt;יחסית&lt;/strong&gt; ל-&lt;span&gt;\( M \)&lt;/span&gt;.&lt;/p&gt;

&lt;p&gt;פורמלית:&lt;/p&gt;

&lt;ul&gt; &lt;li&gt;אם &lt;span&gt;\( \phi=\forall x\varphi \)&lt;/span&gt; אז &lt;span&gt;\( \phi|_{M}=\forall x\left(x\in M\to\varphi\right) \)&lt;/span&gt; &lt;/li&gt;


&lt;li&gt;אם &lt;span&gt;\( \phi=\exists x\varphi \)&lt;/span&gt; אז &lt;span&gt;\( \phi|_{M}=\exists x\left(x\in M\wedge\varphi\right) \)&lt;/span&gt; &lt;/li&gt;

&lt;/ul&gt;

&lt;p&gt;כלומר, במקרה של &lt;span&gt;\( \forall \)&lt;/span&gt; אנחנו מצמצמים את הדרישות שלנו מ-&lt;span&gt;\( \varphi \)&lt;/span&gt;: במקום ש-&lt;span&gt;\( \varphi \)&lt;/span&gt; יתקיים לכל איבר, הוא צריך להתקיים רק לאיברים של &lt;span&gt;\( M \)&lt;/span&gt;. עבור &lt;span&gt;\( \exists \)&lt;/span&gt; אנחנו מחמירים את הדרישות שלנו: במקום שהוא סתם יתקיים ל-&lt;span&gt;\( x \)&lt;/span&gt; כלשהו, אנחנו מוסיפים את הדרישה ש-&lt;span&gt;\( x\in M \)&lt;/span&gt;.&lt;/p&gt;

&lt;p&gt;בואו נראה דוגמא. אחת מהאקסיומות הפשוטות ביותר של ZFC היא אקסיומת הזיווג:&lt;/p&gt;

&lt;p&gt;&lt;span&gt;\( \phi=\forall x\forall y\exists A\left(x\in A\wedge y\in A\right) \)&lt;/span&gt;&lt;/p&gt;

&lt;p&gt;ממנה נקבל את האקסיומה היחסית ל-&lt;span&gt;\( M \)&lt;/span&gt;:&lt;/p&gt;

&lt;p&gt;&lt;span&gt;\( \phi|_{M}=\forall x\left(x\in M\to\forall y\left(y\in M\to\exists A\left(A\in M\wedge x\in A\wedge y\in A\right)\right)\right) \)&lt;/span&gt;&lt;/p&gt;

&lt;p&gt;עכשיו הטרמינולוגיה שדיברתי עליה קודם עושה קאמבק: אם &lt;span&gt;\( \phi|_{M} \)&lt;/span&gt; מקבלת ערך T אז אומרים על זה ש-&lt;span&gt;\( M \)&lt;/span&gt; הוא “מודל” של &lt;span&gt;\( \phi \)&lt;/span&gt;, אבל שימו לב שזו סיטואציה שונה ממה שדיברנו עליה קודם: קודם היה לנו פסוק &lt;span&gt;\( \phi \)&lt;/span&gt; ואז הבאנו ממקור חיצוני מבנה &lt;span&gt;\( \mathcal{M} \)&lt;/span&gt; שיהיה מודל שלו; הפעם &lt;span&gt;\( M \)&lt;/span&gt; הוא &lt;strong&gt;משתנה&lt;/strong&gt; ולכן הערך שלו נקבע כשאנחנו מסתכלים על השמה כלשהי למשתנים של הפסוק. זה לא משהו שבא “מבחוץ”. אבל אפשר לנקוט בגישה שמשלבת את הטוב שבשני העולמות: אם יש לנו קבוצה קונקרטית &lt;span&gt;\( M \)&lt;/span&gt; ופסוק &lt;span&gt;\( \phi \)&lt;/span&gt; נהוג לסמן &lt;span&gt;\( M\models\phi \)&lt;/span&gt; אם &lt;span&gt;\( M \)&lt;/span&gt; היא מודל של &lt;span&gt;\( \phi \)&lt;/span&gt; (כלומר, הפסוק &lt;span&gt;\( \phi \)&lt;/span&gt; מסתפק כאשר הכמתים שמופיעים בו רצים על אברי &lt;span&gt;\( M \)&lt;/span&gt;); זה אותו דבר כמו לומר שהנוסחה &lt;span&gt;\( \phi|_{M} \)&lt;/span&gt; מסתפקת כאשר אנו מציבים את הקבוצה &lt;span&gt;\( M \)&lt;/span&gt; בתוך המשתנה &lt;span&gt;\( M \)&lt;/span&gt; שמופיע ב-&lt;span&gt;\( \phi|_{M} \)&lt;/span&gt;. יש כאן כפל משמעות מזעזע בסימון: &lt;span&gt;\( M \)&lt;/span&gt; מייצג גם קבוצה, וגם את “המשתנה שבו מציבים את הקבוצה”. אני לא חושש שזה יגרום לבלבול, כי אפשר להבין מהי &lt;span&gt;\( M \)&lt;/span&gt; מתוך ההקשר: האם היא קבוצה, או סימבול שמופיע בתוך נוסחה.&lt;/p&gt;

&lt;p&gt;עכשיו יש לנו מספיק טרמינולוגיה כדי שאוכל להציג את “מטרת העל” שלנו בפוסט הזה: אני רוצה שנוכיח שלכל פסוק &lt;span&gt;\( \phi \)&lt;/span&gt; קיימת קבוצה &lt;span&gt;\( M \)&lt;/span&gt; שהיא פשוטה במיוחד: היא &lt;strong&gt;בת מניה&lt;/strong&gt; והיא &lt;strong&gt;טרנזיטיבית&lt;/strong&gt;, כך שמתקיים &lt;span&gt;\( \phi\leftrightarrow\phi|_{M} \)&lt;/span&gt;. כאן “מתקיים” פירושו שהנוסחה &lt;span&gt;\( \phi\leftrightarrow\phi|_{M} \)&lt;/span&gt;, כאשר מציבים את &lt;span&gt;\( M \)&lt;/span&gt; בתוך המשתנה &lt;span&gt;\( M \)&lt;/span&gt; שבה, היא בעלת ערך T (המשתנה החופשי היחיד בה היה &lt;span&gt;\( M \)&lt;/span&gt; ולכן מרגע שהצבנו ערך בתוכו קיבלנו פסוק שערך האמת שלו נקבע באופן יחיד). ה-&lt;span&gt;\( M \)&lt;/span&gt; הזו היא מה שכיניתי קודם “יקום זעיר”. שימו לב שזה יקום זעיר קונקרטי שמתאים לפסוק אחד ויחיד &lt;span&gt;\( \phi \)&lt;/span&gt;; זה לא יקום שמתאים בו זמנית לכל ZFC (וכפי שנראה בהמשך, גם לא נבנה יקום שמתאים בו זמנית &lt;strong&gt;לכל&lt;/strong&gt; ZFC, אבל לא נצטרך).&lt;/p&gt;

&lt;p&gt;הקיום של &lt;span&gt;\( M \)&lt;/span&gt; הזו לכל &lt;span&gt;\( \phi \)&lt;/span&gt; נקרא &lt;strong&gt;עקרון השיקוף&lt;/strong&gt;; האינטואיציה היא שהתכונות של יקום הקבוצות הגדול משתקפות איכשהו באופן חלקי ביקום הקבוצות הזעיר &lt;span&gt;\( M \)&lt;/span&gt;. מרגע שיהיה לנו את היכולת לבנות &lt;span&gt;\( M \)&lt;/span&gt;-ים שכאלו, האתגר הנוסף, והמרכזי, יהיה &lt;strong&gt;להרחיב&lt;/strong&gt; את ה-&lt;span&gt;\( M \)&lt;/span&gt;-ים הללו בצורה שבה מובטח שהשערת הרצף מתקיימת או מובטח שהיא לא מתקיימת, אבל לא נעסוק בזה בפוסט הזה.&lt;/p&gt;

&lt;p&gt;בואו ניגש לעיקר העבודה הטכנית. האזהרה שלי היא שמדובר &lt;strong&gt;בהרבה&lt;/strong&gt; עבודה טכנית; אני אוכיח סדרה של טענות עד שאוכיח את עקרון השיקוף. אף טענה לא חשובה בפני עצמה ולא אשתמש בהן בהמשך, וההוכחות שלהן הן אמנם נחמדות אבל לא מאירות עיניים - הן משהו שבספרים בעיקר מחפפים כי הקורא יכול להשלים את הפרטים בעצמו (ואני אולי מטרחן אותן בהמשך שלא לצורך). אז בהחלט אפשר לדלג על ההמשך הישר אל הפוסט הבא אם לא רוצים את הפרטים הטכניים; בפוסט הבא אני אחזור על כל מה שרלוונטי.&lt;/p&gt;

&lt;h2&gt;רלטיביזציה ואיזומורפיזם&lt;/h2&gt;

&lt;p&gt;בואו ניקח נוסחה &lt;span&gt;\( \phi\left(x_{1},\ldots,x_{n}\right) \)&lt;/span&gt; כלשהי. ההבדל בין “נוסחה כלשהי” ובין “פסוק” הוא שפסוק הוא מקרה פרטי של נוסחה שאין לה משתנים חופשיים; כשאני כותב את ה-&lt;span&gt;\( x_{i} \)&lt;/span&gt;-ים הללו בסוגריים אני מתכוון שהמשתנים החופשיים של &lt;span&gt;\( \phi \)&lt;/span&gt; נמנים על &lt;span&gt;\( x_{1},\ldots,x_{n} \)&lt;/span&gt; (לאו דווקא שכל אחד מה-&lt;span&gt;\( x_{i} \)&lt;/span&gt;-ים הזה הוא משתנה חופשי של &lt;span&gt;\( \phi \)&lt;/span&gt;, רק שכל המשתנים החופשיים של &lt;span&gt;\( \phi \)&lt;/span&gt; נמנים איתם).&lt;/p&gt;

&lt;p&gt;המטרה שלי היא להבין מתי הרלטיביזציה של &lt;span&gt;\( \phi \)&lt;/span&gt; לשתי קבוצות שונות &lt;span&gt;\( M,N \)&lt;/span&gt; היא “אותו דבר”, כחלק מהמאמץ שלי למצוא קבוצה “קנונית נחמדה” (בת מניה וטרנזיטיבית) שאליה נעשה רלטיביזציה. הכלי הסטנדרטי בלוגיקה בהקשר הזה הוא מה שנקרא &lt;strong&gt;איזומורפיזם של מבנים&lt;/strong&gt;, שזו פונקציה &lt;span&gt;\( f:M\to N \)&lt;/span&gt; שהיא חח”ע ועל ומשמרת את פרשנות יחסי הסדר/קבועים/פונקציות. בשפה שלנו יש רק את יחס הסדר &lt;span&gt;\( \in \)&lt;/span&gt; אז הדרישה מ-&lt;span&gt;\( f \)&lt;/span&gt;, בנוסף לזה שהיא חח”ע ועל, היא רק שיתקיים &lt;span&gt;\( x\in y\iff f\left(x\right)\in f\left(y\right) \)&lt;/span&gt;.&lt;/p&gt;

&lt;p&gt;בהינתן &lt;span&gt;\( f \)&lt;/span&gt; כזו, הטענה שאנחנו רוצים להוכיח היא זו: לכל &lt;span&gt;\( a_{1},\ldots,a_{n}\in M \)&lt;/span&gt;, מתקיים&lt;/p&gt;

&lt;p&gt;&lt;span&gt;\( \phi|_{M}\left(a_{1},\ldots,a_{n}\right)\leftrightarrow\phi|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;במילים (שיוצאות הרבה יותר מסורבלות): אם נסתכל על הנוסחה שמתקבלת מכך שלוקחים את &lt;span&gt;\( \phi \)&lt;/span&gt;, יוצרים שני עותקים שלו, מבצעים רלטיביזציה לשני העותקים, פעם עם המשתנה &lt;span&gt;\( M \)&lt;/span&gt; ופעם עם המשתנה &lt;span&gt;\( N \)&lt;/span&gt;, מציבים את הקבוצה &lt;span&gt;\( M \)&lt;/span&gt; במשתנה הראשון ואת הקבוצה &lt;span&gt;\( N \)&lt;/span&gt; במשתנה השני, ואז ניגשים אל המשתנים החופשיים של העותק הראשון ומציבים בהם &lt;span&gt;\( a_{1},\ldots,a_{n} \)&lt;/span&gt; ובמשתנים החופשיים של העותק השני מציבים &lt;span&gt;\( f\left(a_{1}\right),\ldots,f\left(a_{n}\right) \)&lt;/span&gt; ובסוף לוקחים את שני העותקים ומחברים אותם עם הקשר &lt;span&gt;\( \leftrightarrow \)&lt;/span&gt; - אחרי כל המהומה הזו מתקבלת נוסחה אחת עם הצבה עבורה, וערך האמת של הנוסחה בהצבה הזו הוא T.&lt;/p&gt;

&lt;p&gt;כדי להוכיח טענות כאלו משתמשים בכלי ההוכחה האהוב עלינו מלוגיקה מתמטית: אינדוקציה על &lt;strong&gt;המבנה&lt;/strong&gt; של הנוסחה. כזכור, נוסחה היא או &lt;strong&gt;אטומית&lt;/strong&gt; מהצורה &lt;span&gt;\( x_{1}=x_{2} \)&lt;/span&gt; או &lt;span&gt;\( x_{1}\in x_{2} \)&lt;/span&gt;, או שהיא מהצורה &lt;span&gt;\( \neg\psi \)&lt;/span&gt;, או &lt;span&gt;\( \psi_{1}\to\psi_{2} \)&lt;/span&gt;, או &lt;span&gt;\( \forall\psi_{1} \)&lt;/span&gt;, או… או שום דבר נוסף, בעצם; אפשר להראות שכל קשר וכל כמת אחר ניתן להחלפה באלו הקיימים לקבל נוסחה שקולה, ומספיק להוכיח את הטענה עבור הנוסחה השקולה הזו (אבל איך אומרים? זה &lt;strong&gt;תרגיל טוב&lt;/strong&gt; להוכיח גם עבור הקשרים והכמתים האחרים).&lt;/p&gt;

&lt;p&gt;אם &lt;span&gt;\( \phi \)&lt;/span&gt; היא מהצורה &lt;span&gt;\( x_{1}=x_{2} \)&lt;/span&gt; הטענה מאוד פשוטה: רלטיביזציה במקרה הזה לא עושה כלום (כי אין כמתים) ולכן אנחנו רוצים להוכיח שלכל &lt;span&gt;\( a_{1},a_{2}\in M \)&lt;/span&gt; מתקיים &lt;span&gt;\( \left(a_{1}=a_{2}\right)\iff\left(f\left(a_{1}\right)=f\left(a_{2}\right)\right) \)&lt;/span&gt; , וזה נובע מיידית מכך ש-&lt;span&gt;\( f \)&lt;/span&gt; פונקציה חח”ע.&lt;/p&gt;

&lt;p&gt;אם &lt;span&gt;\( \phi \)&lt;/span&gt; היא מהצורה &lt;span&gt;\( x_{1}\in x_{2} \)&lt;/span&gt; אז באופן דומה צריך לראות ש-&lt;span&gt;\( \left(a_{1}\in a_{2}\right)\iff\left(f\left(a_{1}\right)\in f\left(a_{2}\right)\right) \)&lt;/span&gt; וזה נובע ישירות מהדרישה ש-&lt;span&gt;\( f \)&lt;/span&gt; היא איזומורפיזם (מכאן הדרישה הזו הגיעה, כמובן). אז לטפל במקרי הבסיס סיימנו.&lt;/p&gt;

&lt;p&gt;עכשיו, נניח ש-&lt;span&gt;\( \phi=\left(\neg\psi\right) \)&lt;/span&gt;, אז&lt;/p&gt;

&lt;p&gt;&lt;span&gt;\( \phi|_{M}=\left(\neg\psi\right)|_{M}=\neg\left(\psi|_{M}\right) \)&lt;/span&gt;&lt;/p&gt;

&lt;p&gt;כי כאשר מבצעים רלטיביזציה לנוסחה, זה משפיע רק על המקומות שבהם מופיע כמת, לא על הקשר הלוגי החיצוני. עכשיו, אנחנו מניחים באופן אינדוקטיבי שהטענה כבר הוכחה עבור &lt;span&gt;\( \psi \)&lt;/span&gt;, כלומר&lt;/p&gt;

&lt;p&gt;&lt;span&gt;\( \psi|_{M}\left(a_{1},\ldots,a_{n}\right)\leftrightarrow\psi|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;בגלל השקילות בין שני האגפים (שמשמעותה שבהצבה שעליה אנו מסתכלים שניהם מקבלים את אותו ערך אמת), אם נוסיף &lt;span&gt;\( \neg \)&lt;/span&gt; בהתחלה של כל אחד מהם נהפוך את ערך האמת שהוא מקבל, אבל שניהם עדיין יקבלו את אותו ערך אמת ולכן הנוסחה כולה עדיין תהיה T.&lt;/p&gt;

&lt;p&gt;עבור &lt;span&gt;\( \phi=\left(\psi_{1}\to\psi_{2}\right) \)&lt;/span&gt; קורה משהו דומה - רלטיביזציה משפיעה רק על תתי-הפסוקים, כלומר&lt;/p&gt;

&lt;p&gt;&lt;span&gt;\( \phi|_{M}=\left(\psi_{1}\to\psi_{2}\right)|_{M}=\left(\psi_{1}|_{M}\to\psi_{2}|_{M}\right) \)&lt;/span&gt;&lt;/p&gt;

&lt;p&gt;נאחד את קבוצות המשתנים החופשיים שמופיעים ב-&lt;span&gt;\( \psi_{1} \)&lt;/span&gt; וב-&lt;span&gt;\( \psi_{2} \)&lt;/span&gt; ונסמן את קבוצת המשתנים שקיבלנו ב-&lt;span&gt;\( x_{1},\ldots,x_{n} \)&lt;/span&gt; (הנה מקום שבו אנחנו משתמשים בזה שהמשתנים שנכתבים בסוגריים עשויים להיות יותר מאשר המשתנים החופשיים של הנוסחה), ניקח ערכים &lt;span&gt;\( a_{1},\ldots,a_{n}\in M \)&lt;/span&gt; ונקבל מהנחת האינדוקציה&lt;/p&gt;

&lt;p&gt;&lt;span&gt;\( \psi_{1}|_{M}\left(a_{1},\ldots,a_{n}\right)\leftrightarrow\psi_{1}|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;&lt;span&gt;\( \psi_{2}|_{M}\left(a_{1},\ldots,a_{n}\right)\leftrightarrow\psi_{2}|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;משני אלו אנחנו רוצים להסיק ש-&lt;/p&gt;

&lt;p&gt;&lt;span&gt;\( \left(\psi_{1}\to\psi_{2}\right)|_{M}\left(a_{1},\ldots,a_{n}\right)\leftrightarrow\left(\psi_{1}\to\psi_{2}\right)|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;כדי להראות את זה צריך להראות ששני האגפים מקבלים את אותו ערך אמת. הדרך היחידה שבה אגף שמאל יכול לקבל F היא אם &lt;span&gt;\( \psi_{1}|_{M}\left(a_{1},\ldots,a_{n}\right) \)&lt;/span&gt; מקבל T וגם &lt;span&gt;\( \psi_{2}|_{M}\left(a_{1},\ldots,a_{n}\right) \)&lt;/span&gt; מקבל F, והשקילויות שקיבלנו מהנחת האינדוקציה מראות שבמקרה הזה &lt;span&gt;\( \psi_{1}|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt; מקבל T ו-&lt;span&gt;\( \psi_{2}|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt; מקבל F ולכן גם אגף ימין מקבל F בסך הכל והשקילות נשמרת; אותו הדבר אפשר לעשות גם בכיוון השני, אם מניחים שאגף ימין מקבל F.&lt;/p&gt;

&lt;p&gt;כל זה הוא בעצם דרך לומר בהרבה מלל משהו שנראה טריוויאלי לגמרי. איפה החלק המסובך של ההוכחה? כמובן, כשמכניסים כמתים לתמונה.&lt;/p&gt;

&lt;p&gt;אם כן, נסתכל על &lt;span&gt;\( \phi=\forall x_{i}\psi\left(x_{1},\ldots,x_{n}\right) \)&lt;/span&gt;. הוספת הכמת ל-&lt;span&gt;\( \phi \)&lt;/span&gt; עלולה לגרום לאחד מהמשתנים החופשיים של &lt;span&gt;\( \psi \)&lt;/span&gt; להיעלם - להפוך למשתנה קשור, וכזה שכבר לא מציבים בו &lt;span&gt;\( a_{i} \)&lt;/span&gt;. בנוסף, רלטיביזציה של &lt;span&gt;\( \phi \)&lt;/span&gt; הולכת לשנות אותו: נקבל את&lt;/p&gt;

&lt;p&gt;&lt;span&gt;\( \phi|_{M}=\forall x_{i}\left(x_{i}\in M\to\psi\left(x_{1},\ldots,x_{n}\right)\right) \)&lt;/span&gt;&lt;/p&gt;

&lt;p&gt;עכשיו, מה הנחת האינדוקציה נותנת לנו כאן? אנחנו יודעים שלכל &lt;span&gt;\( a_{1},\ldots,a_{n}\in M \)&lt;/span&gt; מתקיים&lt;/p&gt;

&lt;p&gt;&lt;span&gt;\( \psi|_{M}\left(a_{1},\ldots,a_{n}\right)\leftrightarrow\psi|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;ומה שאנחנו צריכים לעשות הוא להראות שלכל &lt;span&gt;\( a_{1},\ldots,a_{i-1},a_{i+1},\ldots,a_{n}\in M \)&lt;/span&gt; מתקיים&lt;/p&gt;

&lt;p&gt;&lt;span&gt;\( \phi|_{M}\left(a_{1},\ldots,a_{n}\right)\leftrightarrow\phi|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;נניח שתחת ההשמה שמציבה את הערכים הללו במשתנים (ואת &lt;span&gt;\( M,N \)&lt;/span&gt; במשתנים המתאימים שלהם) אגף שמאל מקבל T. אנחנו צריכים להוכיח שגם אגף ימין מקבל T. בשלב הזה אגף ימין הוא&lt;/p&gt;

&lt;p&gt;&lt;span&gt;\( \phi|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;או, אם נפתח את ההגדרה של &lt;span&gt;\( \phi|_{N} \)&lt;/span&gt;, אגף ימין הוא&lt;/p&gt;

&lt;p&gt;&lt;span&gt;\( \forall x_{i}\left(x_{i}\in N\to\psi|_{N}\left(f\left(a_{1}\right),\ldots,x_{i},\ldots,f\left(a_{1}\right)\right)\right) \)&lt;/span&gt;&lt;/p&gt;

&lt;p&gt;זה אומר שכדי להראות שהאגף הזה הוא T, צריך להראות שלכל הצבה של ערך &lt;span&gt;\( b \)&lt;/span&gt; ב-&lt;span&gt;\( x_{i} \)&lt;/span&gt;, &lt;strong&gt;אם&lt;/strong&gt; &lt;span&gt;\( b\in N \)&lt;/span&gt; &lt;strong&gt;אז&lt;/strong&gt; &lt;span&gt;\( \psi|_{N}\left(f\left(a_{1}\right),\ldots,b,\ldots,f\left(a_{1}\right)\right)=\text{T} \)&lt;/span&gt;.&lt;/p&gt;

&lt;p&gt;האתגר התקבל! בואו ניקח ערך &lt;span&gt;\( b \)&lt;/span&gt; כזה ונניח ש-&lt;span&gt;\( b\in N \)&lt;/span&gt; אחרת אין לנו מה לעשות. עכשיו אנחנו סוף כל סוף משתמשים בתכונה של &lt;span&gt;\( f \)&lt;/span&gt; שטרם השתמשנו בה: &lt;span&gt;\( f:M\to N \)&lt;/span&gt; היא &lt;strong&gt;פונקציה על&lt;/strong&gt; ולכן קיים &lt;span&gt;\( a\in M \)&lt;/span&gt; כך ש-&lt;span&gt;\( f\left(a\right)=b \)&lt;/span&gt;. מכאן שמה שצריך להראות הוא&lt;/p&gt;

&lt;p&gt;&lt;span&gt;\( \psi|_{N}\left(f\left(a_{1}\right),\ldots,f\left(a\right),\ldots,f\left(a_{1}\right)\right)=\text{T} \)&lt;/span&gt;&lt;/p&gt;

&lt;p&gt;עכשיו, בואו ניזכר מה הנחת האינדוקציה נתנה לנו; היא נתנה את&lt;/p&gt;

&lt;p&gt;&lt;span&gt;\( \psi|_{M}\left(a_{1},\ldots,a_{n}\right)\leftrightarrow\psi|_{N}\left(f\left(a_{1}\right),\ldots,f\left(a_{n}\right)\right) \)&lt;/span&gt;&lt;/p&gt;

&lt;p&gt;אז מספיק אם נוכיח שעבור &lt;span&gt;\( a_{1},\ldots,a_{i-1},a,a_{i+1},\ldots,a_{n} \)&lt;/span&gt; מתקיים&lt;/p&gt;

&lt;p&gt;&lt;span&gt;\( \psi|_{M}\left(a_{1},\ldots,a_{n}\right)=\text{T} \)&lt;/span&gt;&lt;/p&gt;

&lt;p&gt;לצורך כך, בואו ניזכר בהנחה שהתחלנו איתה את השלב הזה בהוכחה, איפה שכתבתי “אגף שמאל מקבל T”. אותו אגף שמאל היה&lt;/p&gt;

&lt;p&gt;&lt;span&gt;\( \phi|_{M}\left(a_{1},\ldots,a_{n}\right) \)&lt;/span&gt;&lt;/p&gt;

&lt;p&gt;וכשפותחים את ההגדרה, מקבלים&lt;/p&gt;

&lt;p&gt;&lt;span&gt;\( \forall x_{i}\left(x_{i}\in M\to\psi|_{M}\left(a_{1},\ldots,x_{i},\ldots,a_{n}\right)\right) \)&lt;/span&gt;&lt;/p&gt;

&lt;p&gt;ולכן, אם הנוסחה הזו מקבלת ערך T תחת ההשמה הנתונה, היא בפרט מקבלת ערך T אם מציבים ב-&lt;span&gt;\( x_{i} \)&lt;/span&gt; את &lt;span&gt;\( a \)&lt;/span&gt;. מכיוון ש-&lt;span&gt;\( a\in M \)&lt;/span&gt; אז נובע מכך&lt;/p&gt;

&lt;p&gt;&lt;span&gt;\( \psi|_{M}\left(a_{1},\ldots,a,\ldots,a_{n}\right)=\text{T} \)&lt;/span&gt;&lt;/p&gt;

&lt;p&gt;וזה בדיוק מה שרצינו. זה מסיים את הכיוון הזה של ההוכחה; צריך גם להתחיל עם ההנחה שאגף ימין הוא T ולהוכיח שאגף שמאל הוא T אבל זה אותו רעיון, רק קצת קל יותר כי לא צריך להשתמש בכך ש-&lt;span&gt;\( f \)&lt;/span&gt; היא על (אלא רק בכך שהיא פונקציה, כלומר מוגדרת לכל &lt;span&gt;\( M \)&lt;/span&gt;).&lt;/p&gt;

&lt;h2&gt;שובן של הקבוצות הטרנזיטיביות&lt;/h2&gt;

&lt;p&gt;עכשיו, כשיש לנו את הכלי החדש של איזומורפיזם, בואו נשתמש בו! הרעיון הוא למצוא לכל מבנה &lt;span&gt;\( M \)&lt;/span&gt; מבנה איזומורפי &lt;span&gt;\( N \)&lt;/span&gt; שהוא “נחמד”. כרגע “נחמד” עבורי יהיה &lt;strong&gt;טרנזיטיבי&lt;/strong&gt;. כזכור, קבוצה היא טרנזיטיבית אם כל איבר שלה הוא תת-קבוצה שלה; זו התכונה הבסיסית שמאחורי סודרים, למשל (אבל יש קבוצות טרנזיטיביות שאינן סודרים; סודר צריך להיות גם טרנזיטיבי וגם סדור בסדר טוב).&lt;/p&gt;

&lt;p&gt;לא נוכל למצוא דבר כזה עבור &lt;strong&gt;כל&lt;/strong&gt; קבוצה &lt;span&gt;\( M \)&lt;/span&gt;; בהוכחה נראה מה שהכרחי הוא ש&lt;strong&gt;אקסיומת ההיקפיות&lt;/strong&gt; תהיה ניתנת לרלטיביזציה אל &lt;span&gt;\( M \)&lt;/span&gt;. מה זה אומר? כזכור, אקסיומת ההיקפיות היא “שתי קבוצות הן שוות אם ורק אם יש להן אותם איברים”:&lt;/p&gt;

&lt;p&gt;&lt;span&gt;\( \forall A\forall B\left(\forall x\left(x\in A\leftrightarrow x\in B\right)\to A=B\right) \)&lt;/span&gt;&lt;/p&gt;

&lt;p&gt;אז הרלטיביזציה של זה אומרת “לכל &lt;span&gt;\( A,B\in M \)&lt;/span&gt; , אם &lt;span&gt;\( A\cap M=B\cap M \)&lt;/span&gt; אז &lt;span&gt;\( A=B \)&lt;/span&gt;”: אין שתי קבוצות שונות ב-&lt;span&gt;\( M \)&lt;/span&gt; ש”החלק שלהן שמוכל ב-&lt;span&gt;\( M \)&lt;/span&gt;” נראה אותו דבר. או בניסוח אחר: כדי להראות ש-&lt;span&gt;\( A\ne B \)&lt;/span&gt; צריך להציג איבר ששייך לאחת הקבוצות אבל לא לשנייה; מובטח לנו שאחד מהאיברים הללו יהיה שייך ל-&lt;span&gt;\( M \)&lt;/span&gt;.&lt;/p&gt;

&lt;p&gt;לקבוצה &lt;span&gt;\( M \)&lt;/span&gt; שמקיימת את התכונה הזו נקרא &lt;strong&gt;היקפית&lt;/strong&gt; והטענה היא שלכל קבוצה היקפית קיימת ויחידה קבוצה טרנזיטבית &lt;span&gt;\( N \)&lt;/span&gt; כך ש-&lt;span&gt;\( M\cong N \)&lt;/span&gt; על פי הגדרת האיזומורפיזם שראינו קודם. ההוכחה לא תהיה קלה, אבל למרבה השמחה היא תהיה כולה “תורת-קבוצתית” באופיה ולא “לוגיקה מסדר ראשון-ית” באופיה כמו הקודמת.&lt;/p&gt;

&lt;p&gt;הוכחת היחידות היא קלה יותר, אז נתחיל ממנה. נניח שקיימות &lt;span&gt;\( N_{1}\ne N_{2} \)&lt;/span&gt; כך ש-&lt;span&gt;\( N_{1}\cong M\cong N_{2} \)&lt;/span&gt;. מטרנזיטיביות האיזומורפיזם נקבל &lt;span&gt;\( N_{1}\cong N_{2} \)&lt;/span&gt;; נסמן את האיזומורפיזם הזה ב-&lt;span&gt;\( g \)&lt;/span&gt;. מכיוון ש-&lt;span&gt;\( N_{1}\ne N_{2} \)&lt;/span&gt; אז &lt;span&gt;\( g \)&lt;/span&gt; הוא לא הזהות, כלומר קיים &lt;span&gt;\( a\in N_{1} \)&lt;/span&gt; כך ש-&lt;span&gt;\( g\left(a\right)\ne a \)&lt;/span&gt;, ובעזרת אקסיומת היסוד אפשר לבחור את &lt;span&gt;\( a \)&lt;/span&gt; להיות האיבר המינימלי של &lt;span&gt;\( N_{1} \)&lt;/span&gt; ביחס ל-&lt;span&gt;\( \in \)&lt;/span&gt; שמקיים את התכונה הזו.&lt;/p&gt;

&lt;p&gt;עכשיו משתמשים בטריק די סטנדרטי עבור קבוצות טרנזיטיביות: מכיוון ש-&lt;span&gt;\( N_{1},N_{2} \)&lt;/span&gt; טרנזיטיביות, אז &lt;span&gt;\( a\subseteq N_{1} \)&lt;/span&gt; ו-&lt;span&gt;\( g\left(a\right)\subseteq N_{2} \)&lt;/span&gt;. בפרט, לכל &lt;span&gt;\( x\in a \)&lt;/span&gt; מתקיים &lt;span&gt;\( a\in N_{1} \)&lt;/span&gt; ולכן &lt;span&gt;\( g \)&lt;/span&gt; מוגדר על &lt;span&gt;\( x \)&lt;/span&gt;, ומכיוון ש-&lt;span&gt;\( g \)&lt;/span&gt; היא איזומורפיזם אז &lt;span&gt;\( x\in a\iff g\left(x\right)\in g\left(a\right) \)&lt;/span&gt;, כלומר &lt;span&gt;\( g \)&lt;/span&gt; היא פונקציה חח”ע ועל בין הקבוצות &lt;span&gt;\( a,g\left(a\right) \)&lt;/span&gt;. עכשיו, בגלל המינימליות של &lt;span&gt;\( a \)&lt;/span&gt;, אנחנו יודעים שלכל &lt;span&gt;\( x\in a \)&lt;/span&gt; מתקיים &lt;span&gt;\( g\left(x\right)=x \)&lt;/span&gt;, ולכן מסיקים ש-&lt;span&gt;\( a=g\left(a\right) \)&lt;/span&gt;, וזו סתירה לכך שבחרנו את &lt;span&gt;\( a \)&lt;/span&gt; להיות איבר שמקיים &lt;span&gt;\( g\left(a\right)\ne a \)&lt;/span&gt;, מה שמסיים את החלק הזה של ההוכחה.&lt;/p&gt;

&lt;p&gt;גם חלק ה”קיום” הולך להיות דומה לדברים שראינו כשהתעסקנו עם קבוצות טרנזיטיביות, אבל זה עדיין ידרוש מאיתנו עבודה. הרעיון הוא שבהינתן קבוצה היקפית כלשהי &lt;span&gt;\( M \)&lt;/span&gt;, אנחנו יכולים להסתכל על תת-קבוצות של &lt;span&gt;\( M \)&lt;/span&gt; שאיזומורפיות לקבוצה טרנזיטיבית, ואז להרכיב מכל האיזומורפיזמים הללו איזומורפיזם אחד גדול של &lt;span&gt;\( M \)&lt;/span&gt; עם קבוצה טרנזיטיבית. זו גישה סטנדרטית, אבל היא מצריכה זהירות.&lt;/p&gt;

&lt;p&gt;ראשית, בואו נסתכל על אותן תת-קבוצות של &lt;span&gt;\( M \)&lt;/span&gt; ש”ביחס אל &lt;span&gt;\( M \)&lt;/span&gt; נראות טרנזיטיביות”. אם טרנזיטיביות של &lt;span&gt;\( A\in M \)&lt;/span&gt; פירושה שלכל &lt;span&gt;\( a\in A \)&lt;/span&gt; מתקיים &lt;span&gt;\( a\subseteq A \)&lt;/span&gt;, כאן אנו רוצים שיתקיים &lt;span&gt;\( a\cap M\subseteq A \)&lt;/span&gt;. מבין הקבוצות ה”נראות טרנזיטיביות” הללו אנחנו מתעניינים רק באלו שאיזומורפיות לקבוצה טרנזיטיבית - אני אקרא לקבוצות הללו “קבוצות נחמדות”. אני כמובן רוצה להראות ש-&lt;span&gt;\( M \)&lt;/span&gt; עצמה היא נחמדה; הטריק יהיה להסתכל על איחוד כל הקבוצות הנחמדות ב-&lt;span&gt;\( M \)&lt;/span&gt;, שאסמן &lt;span&gt;\( Z \)&lt;/span&gt;, ולהוכיח שני דברים:&lt;/p&gt;

&lt;ul&gt; &lt;li&gt;&lt;span&gt;\( Z \)&lt;/span&gt; היא בעצמה קבוצה נחמדה.&lt;/li&gt;


&lt;li&gt;&lt;span&gt;\( Z=M \)&lt;/span&gt;.&lt;/li&gt;

&lt;/ul&gt;

&lt;p&gt;דווקא את החלק השני קל להראות. אם &lt;span&gt;\( Z \)&lt;/span&gt; נחמדה, אז יש איזומורפיזם &lt;span&gt;\( f:Z\to N \)&lt;/span&gt; עבור קבוצה טרנזיטיבית &lt;span&gt;\( N \)&lt;/span&gt; כלשהי. עכשיו, אם &lt;span&gt;\( M\ne Z \)&lt;/span&gt;, ומכיוון שמלכתחילה &lt;span&gt;\( Z \)&lt;/span&gt; היא איחוד של תת-קבוצות של &lt;span&gt;\( M \)&lt;/span&gt; ולכן &lt;span&gt;\( Z\subseteq M \)&lt;/span&gt;, אנו מקבלים ש- &lt;span&gt;\( M\backslash Z\ne\emptyset \)&lt;/span&gt;; ניקח &lt;span&gt;\( a\in M\backslash Z \)&lt;/span&gt; מינימלי (ביחס ל-&lt;span&gt;\( \in \)&lt;/span&gt;) שמקיים זאת (אפשר, על פי אקסיומת היסוד).&lt;/p&gt;

&lt;p&gt;עכשיו נרחיב את האיזומורפיזם &lt;span&gt;\( f \)&lt;/span&gt; על ידי ההגדרה &lt;span&gt;\( f\left(a\right)=\left\{ f\left(x\right)\ |\ x\in a\right\}  \)&lt;/span&gt;; כלומר, הוספנו את &lt;span&gt;\( a \)&lt;/span&gt; אל &lt;span&gt;\( Z \)&lt;/span&gt;, והוספנו את &lt;span&gt;\( \left\{ f\left(x\right)\ |\ x\in a\right\}  \)&lt;/span&gt; אל &lt;span&gt;\( N \)&lt;/span&gt;. האיבר החדש הזה ב-&lt;span&gt;\( N \)&lt;/span&gt; כולל רק איברים של &lt;span&gt;\( N \)&lt;/span&gt; ולכן מוכל ב-&lt;span&gt;\( N \)&lt;/span&gt; כך שהוספתו לא פוגמת בטרנזיטיביות; את &lt;span&gt;\( f \)&lt;/span&gt; הרחבנו על ידי איבר חדש שעובר לאיבר חדש, כך שהפונקציה המתקבלת היא עדיין חח”ע ועל; וכדי להראות שעדיין יש שימור סדר ראשית נשים לב לכך שלא ייתכן ש-&lt;span&gt;\( a\in x \)&lt;/span&gt; עבור &lt;span&gt;\( x\in Z \)&lt;/span&gt;, כי מכיוון ש-&lt;span&gt;\( Z \)&lt;/span&gt; היא קבוצה נחמדה אז &lt;span&gt;\( a\in x \)&lt;/span&gt; היה גורר &lt;span&gt;\( a\in Z \)&lt;/span&gt;. לכן הדבר היחיד שאפשרי הוא &lt;span&gt;\( x\in a \)&lt;/span&gt; עבור &lt;span&gt;\( x\in Z \)&lt;/span&gt;, ובסיטואציה כזו &lt;span&gt;\( f\left(x\right)\in f\left(a\right) \)&lt;/span&gt; על פי ההגדרה, כך שגם יחס הסדר נשמר.&lt;/p&gt;

&lt;p&gt;המסקנה היא שההרחבה הזו של &lt;span&gt;\( Z \)&lt;/span&gt; היא עדיין קבוצה נחמדה בעצמה, אבל אם &lt;span&gt;\( Z \)&lt;/span&gt; היא איחוד כל הקבוצות הנחמדות, היא לא יכולה להיות מוכלת ממש בקבוצה נחמדה; אנו מקבלים, אם כן, ש-&lt;span&gt;\( Z=M \)&lt;/span&gt;.&lt;/p&gt;

&lt;p&gt;אבל עדיין לא הוכחנו שאיחוד כל הקבוצות הנחמדות הוא קבוצה נחמדה. התוכנית היא כזו: לכל קבוצה נחמדה &lt;span&gt;\( A\subseteq M \)&lt;/span&gt; קיימת קבוצה טרנזיטיבית &lt;span&gt;\( N_{A} \)&lt;/span&gt; ואיזומורפיזם &lt;span&gt;\( f_{A}:A\to N_{A} \)&lt;/span&gt;. עכשיו נבנה את האיחוד &lt;span&gt;\( \bigcup A \)&lt;/span&gt;; אני רוצה לומר שהוא איזומרפי אל &lt;span&gt;\( \bigcup N_{A} \)&lt;/span&gt; עם האיזומורפיזם &lt;span&gt;\( \bigcup f_{A} \)&lt;/span&gt;. עיקר הקושי הוא להראות שהקבוצה &lt;span&gt;\( \bigcup f_{A} \)&lt;/span&gt; היא אכן פונקציה, ולא סתם פונקציה אלא איזומורפיזם; אם יש לנו את זה, צריך להראות ש-&lt;span&gt;\( \bigcup N_{A} \)&lt;/span&gt; היא קבוצה טרנזיטיבית אבל זה קל - איחוד של קבוצות טרנזיטיביות הוא טרנזיטיבי ישירות מההגדרה.&lt;/p&gt;

&lt;p&gt;אז אנחנו מתמקדים ב-&lt;span&gt;\( f=\bigcup f_{A} \)&lt;/span&gt;. הקבוצה הזו נוצרת מכך ש”מדביקים ביחד” את כל ה-&lt;span&gt;\( f_{A} \)&lt;/span&gt;-ים השונים. החשש הראשון הוא ש-&lt;span&gt;\( f \)&lt;/span&gt; לא תהיה בכלל פונקציה; כלומר, שבקבוצה &lt;span&gt;\( \bigcup f_{A} \)&lt;/span&gt; יהיו שני איברים &lt;span&gt;\( \left(a,n_{1}\right),\left(a,n_{2}\right) \)&lt;/span&gt; שהורסים את תכונת ה”יחידות” שמגדירה פונקציה (לכל קלט קיים פלט יחיד). עכשיו, אם יש שני איברים כאלו, הם חייבים להגיע משני &lt;span&gt;\( A \)&lt;/span&gt;-ים שונים (כי אם הם היו נובעים מאותו &lt;span&gt;\( A \)&lt;/span&gt;, כבר &lt;span&gt;\( f_{A} \)&lt;/span&gt; לא הייתה פונקציה). אז ניקח קבוצות &lt;span&gt;\( A_{1},A_{2} \)&lt;/span&gt; כלשהן עם איזומורפיזמים &lt;span&gt;\( f_{A_{1}}:A_{1}\to N_{1} \)&lt;/span&gt; ו-&lt;span&gt;\( f_{A_{2}}:A_{2}\to N_{2} \)&lt;/span&gt; ונוכיח שלכל איבר משותף להן, &lt;span&gt;\( a\in A_{1}\cap A_{2} \)&lt;/span&gt;, מתקיים &lt;span&gt;\( f_{A_{1}}\left(a\right)=f_{A_{2}}\left(a\right) \)&lt;/span&gt;.&lt;/p&gt;

&lt;p&gt;בשביל לראות את זה, הנה טענה כללית: אם &lt;span&gt;\( g:A\to N \)&lt;/span&gt; הוא איזומורפיזם של קבוצה &lt;span&gt;\( A\subseteq M \)&lt;/span&gt; וקבוצה טרנזיטיבית &lt;span&gt;\( N \)&lt;/span&gt;, ואם &lt;span&gt;\( B\subseteq A \)&lt;/span&gt;, ואם בנוסף לכך &lt;span&gt;\( B \)&lt;/span&gt; היא מה שקראתי לו קודם “טרנזיטיבית ביחס ל-&lt;span&gt;\( M \)&lt;/span&gt;”, אז גם &lt;span&gt;\( g\left(B\right) \)&lt;/span&gt; הוא קבוצה טרנזיטיבית (תת-קבוצה של &lt;span&gt;\( N \)&lt;/span&gt;). כדי לראות את זה, ניקח &lt;span&gt;\( y\in x\in g\left(B\right) \)&lt;/span&gt; ונוכיח ש-&lt;span&gt;\( y\in g\left(B\right) \)&lt;/span&gt;: מכיוון ש-&lt;span&gt;\( x\in g\left(B\right) \)&lt;/span&gt; קיים &lt;span&gt;\( b_{x}\in B \)&lt;/span&gt; כך ש-&lt;span&gt;\( g\left(b_{x}\right)=x \)&lt;/span&gt;. עכשיו בגלל ש-&lt;span&gt;\( N \)&lt;/span&gt; טרנזיטיבית ו-&lt;span&gt;\( y\in x\in N \)&lt;/span&gt; אז &lt;span&gt;\( y\in N \)&lt;/span&gt; ומכך ש-&lt;span&gt;\( g \)&lt;/span&gt; על נקבל שקיים &lt;span&gt;\( b_{y}\in A \)&lt;/span&gt; כך ש-&lt;span&gt;\( g\left(b_{y}\right)=y \)&lt;/span&gt;. אבל מכיוון ש-&lt;span&gt;\( g \)&lt;/span&gt; איזומורפיזם, &lt;span&gt;\( b_{y}\in b_{x}\iff g\left(b_{y}\right)\in g\left(b_{x}\right) \)&lt;/span&gt;, וקיבלנו שיש שרשרת &lt;span&gt;\( b_{y}\in b_{x}\in B \)&lt;/span&gt;. מכיוון ש-&lt;span&gt;\( b_{y}\in A\subseteq M \)&lt;/span&gt; ומכיוון ש-&lt;span&gt;\( B \)&lt;/span&gt; היא טרנזיטיבית ביחס ל-&lt;span&gt;\( M \)&lt;/span&gt;, נובע מכך ש-&lt;span&gt;\( b_{y}\in B \)&lt;/span&gt; ולכן &lt;span&gt;\( y=g\left(b_{y}\right)\in g\left(B\right) \)&lt;/span&gt;, שזה מה שרצינו.&lt;/p&gt;

&lt;p&gt;עכשיו אני משתמש במה שהראיתי בפסקה הקודמת זה על החיתוך &lt;span&gt;\( A_{1}\cap A_{2} \)&lt;/span&gt;. בשביל זה צריך להראות טרנזיטיביות שלו ביחס ל-&lt;span&gt;\( M \)&lt;/span&gt;, וזה נובע מכך שאם &lt;span&gt;\( a\in A_{1}\cap A_{2} \)&lt;/span&gt; אז &lt;span&gt;\( a\in A_{1} \)&lt;/span&gt; וגם &lt;span&gt;\( a\in A_{2} \)&lt;/span&gt; ולכן &lt;span&gt;\( a\cap M\subseteq A_{1} \)&lt;/span&gt; וגם &lt;span&gt;\( a\cap M\subseteq A_{2} \)&lt;/span&gt; ולכן &lt;span&gt;\( a\cap M\subseteq A_{1}\cap A_{2} \)&lt;/span&gt;. מכל זה קיבלנו ש-&lt;span&gt;\( A_{1}\cap A_{2} \)&lt;/span&gt; היא אכן קבוצה נחמדה.&lt;/p&gt;

&lt;p&gt;איך זה עוזר לנו? בקלות: אני מסתכל על התמונות &lt;span&gt;\( f_{A_{1}}\left(A_{1}\cap A_{2}\right)\cong A_{1}\cap A_{2}\cong f_{A_{2}}\left(A_{1}\cap A_{2}\right) \)&lt;/span&gt;. קיבלתי ששתי התמונות הללו הן קבוצות טרנזיטיביות שאיזומורפיות זו לזו, ולכן הוכחת היחידות שממנה התחלתי עובדת עבורן - אני מקבל שזו אותה קבוצה, והאיזומורפיזמים, כשמצמצמים אותם ל-&lt;span&gt;\( A_{1}\cap A_{2} \)&lt;/span&gt;, הם אותו איזומורפיזם. זה בדיוק מה שרציתי להראות.&lt;/p&gt;

&lt;p&gt;כל זה הוכיח רק ש-&lt;span&gt;\( f=\bigcup f_{A} \)&lt;/span&gt; היא פונקציה. למה היא חח”ע ועל, ולמה היא משמרת את היחס &lt;span&gt;\( \in \)&lt;/span&gt;?&lt;/p&gt;

&lt;p&gt;זה ש-&lt;span&gt;\( f \)&lt;/span&gt; היא על זה מובן מאליו: הטווח של &lt;span&gt;\( f \)&lt;/span&gt; הוא &lt;span&gt;\( \bigcup N_{A} \)&lt;/span&gt;, שהיא איחוד של קבוצות שהתקבלו בתור תמונות של &lt;span&gt;\( A \)&lt;/span&gt;-ים; התחום של &lt;span&gt;\( f \)&lt;/span&gt; הוא איחוד ה-&lt;span&gt;\( A \)&lt;/span&gt;-ים הללו, אז לכל איבר ב-&lt;span&gt;\( \bigcup N_{A} \)&lt;/span&gt;, המקור שלו נמצא באחד ה-&lt;span&gt;\( A \)&lt;/span&gt;-ים הללו וכשאנחנו מפעילים את &lt;span&gt;\( f \)&lt;/span&gt; על המקור אנחנו מקבלים את האיבר הזה.&lt;/p&gt;

&lt;p&gt;למה &lt;span&gt;\( f \)&lt;/span&gt; חח”ע? זה טיפה יותר טריקי. אני צריך להראות שעבור שני &lt;span&gt;\( a_{1},a_{2}\in\bigcup A \)&lt;/span&gt; ששונים זה מזה, אם &lt;span&gt;\( f\left(a_{1}\right)=f\left(a_{2}\right) \)&lt;/span&gt; אז &lt;span&gt;\( a_{1}=a_{2} \)&lt;/span&gt;. עכשיו, אם &lt;span&gt;\( a_{1},a_{2}\in A \)&lt;/span&gt; עבור קבוצה &lt;span&gt;\( A \)&lt;/span&gt; כלשהי זה ברור - ה-&lt;span&gt;\( f_{A} \)&lt;/span&gt; על אותה קבוצה היא חח”ע ולכן מקבלים את מה שרוצים. אבל מה אם &lt;span&gt;\( a_{1}\in A_{1} \)&lt;/span&gt; ו-&lt;span&gt;\( a_{2}\in A_{2} \)&lt;/span&gt; עבור קבוצות שונות?&lt;/p&gt;

&lt;p&gt;זה הזמן להחזיר הנחה שלא השתמשתי בה בכלל עד עכשיו - ש-&lt;span&gt;\( M \)&lt;/span&gt; היא &lt;strong&gt;היקפית&lt;/strong&gt;. כלומר, שאם &lt;span&gt;\( a_{1},a_{2}\in M \)&lt;/span&gt; (כמו במקרה שלנו) אז מספיק להראות &lt;span&gt;\( a_{1}\cap M=a_{2}\cap M \)&lt;/span&gt; כדי להסיק &lt;span&gt;\( a_{1}=a_{2} \)&lt;/span&gt;. במילים אחרות, מספיק להראות שלכל &lt;span&gt;\( x\in M \)&lt;/span&gt; מתקיים &lt;span&gt;\( x\in a_{1}\iff x\in a_{2} \)&lt;/span&gt;.&lt;/p&gt;

&lt;p&gt;כעת, &lt;span&gt;\( A_{1},A_{2} \)&lt;/span&gt; הן קבוצות “נחמדות”, ובפרט טרנזיטיביות ביחס ל-&lt;span&gt;\( M \)&lt;/span&gt;. כלומר, אם למשל &lt;span&gt;\( x\in a_{1}\in A_{1} \)&lt;/span&gt; אז &lt;span&gt;\( x\in A_{1} \)&lt;/span&gt;. זה אומר ש-&lt;span&gt;\( f \)&lt;/span&gt; מוגדר על &lt;span&gt;\( x \)&lt;/span&gt;, ומכך ש-&lt;span&gt;\( f \)&lt;/span&gt; איזומורפיזם אנחנו מקבלים &lt;span&gt;\( f\left(x\right)\in f\left(a_{1}\right)=f\left(a_{2}\right) \)&lt;/span&gt;, ועכשיו מ-&lt;span&gt;\( f\left(x\right)\in f\left(a_{2}\right) \)&lt;/span&gt; אנחנו מקבלים &lt;span&gt;\( x\in a_{2} \)&lt;/span&gt;, וזה מה שרצינו; הכיוון השני (&lt;span&gt;\( x\in a_{2} \)&lt;/span&gt; גורר &lt;span&gt;\( x\in a_{1} \)&lt;/span&gt;) זהה. זה מוכיח ש-&lt;span&gt;\( a_{1}=a_{2} \)&lt;/span&gt; ומסביר למה הייתי צריך להניח ש-&lt;span&gt;\( M \)&lt;/span&gt; היקפית.&lt;/p&gt;

&lt;p&gt;הוכחנו ש-&lt;span&gt;\( f \)&lt;/span&gt; היא פונקציה חח”ע ועל; רק נשאר לטפל בשימור הסדר, כלומר להראות שאם &lt;span&gt;\( x,a\in\bigcup A \)&lt;/span&gt; וגם &lt;span&gt;\( x\in a \)&lt;/span&gt; אז &lt;span&gt;\( f\left(x\right)\in f\left(a\right) \)&lt;/span&gt;. זה נראה כמו תכונה שהשתמשתי בה זה עתה! וזה נכון: זה ש-&lt;span&gt;\( a\in\bigcup A \)&lt;/span&gt; אומר ש-&lt;span&gt;\( a\in A \)&lt;/span&gt; עבור קבוצה נחמדה כלשהי &lt;span&gt;\( A \)&lt;/span&gt;; זה ש-&lt;span&gt;\( A \)&lt;/span&gt; נחמדה מאפשר להסיק מ-&lt;span&gt;\( x\in a \)&lt;/span&gt; את &lt;span&gt;\( x\in A \)&lt;/span&gt; &lt;strong&gt;בתנאי&lt;/strong&gt; שאנחנו יודעים ש-&lt;span&gt;\( x\in M \)&lt;/span&gt;, אבל הרי התחלנו מכך שגם &lt;span&gt;\( x\in\bigcup A\subseteq M \)&lt;/span&gt;, כך שאנחנו יודעים את זה. קיבלנו ש-&lt;span&gt;\( x,a \)&lt;/span&gt; שייכים לאותה קבוצה ולכן &lt;span&gt;\( x\in a \)&lt;/span&gt; גורר &lt;span&gt;\( f_{A}\left(x\right)\in f_{A}\left(a\right) \)&lt;/span&gt; אבל כפי שכבר ראינו, &lt;span&gt;\( f=f_{A} \)&lt;/span&gt; עבור אברי &lt;span&gt;\( A \)&lt;/span&gt;. זה מסיים את ההוכחה!&lt;/p&gt;

&lt;h2&gt;נעבור לרפלקציה&lt;/h2&gt;

&lt;p&gt;בואו נעצור לרגע וניזכר מה אנחנו רוצים להוכיח, שנקרא “עקרון הרפלקציה”: שלכל פסוק &lt;span&gt;\( \phi \)&lt;/span&gt; (פסוק הוא נוסחה ללא משתנים חופשיים, כלומר שערך האמת שלו קבוע ואינו תלוי בהשמה ספציפית) קיימת קבוצה טרנזיטיבית ובת מניה &lt;span&gt;\( M \)&lt;/span&gt; כך ש-&lt;span&gt;\( \phi\leftrightarrow\phi|_{M} \)&lt;/span&gt;.&lt;/p&gt;

&lt;p&gt;את &lt;span&gt;\( \phi\leftrightarrow\phi|_{M} \)&lt;/span&gt; צריך להבין בתור נוסחה (לא פסוק) שיש בה משתנה חופשי &lt;span&gt;\( M \)&lt;/span&gt;, וכשאני אומר ש-&lt;span&gt;\( \phi\leftrightarrow\phi|_{M} \)&lt;/span&gt; “מתקיים” אני מתכוון שבהשמה שבה אני מציב את הקבוצה &lt;span&gt;\( M \)&lt;/span&gt; בתוך המשתנה &lt;span&gt;\( M \)&lt;/span&gt;, הנוסחה מקבלת ערך T.&lt;/p&gt;

&lt;p&gt;את החלק של הטרנזיטיביות של &lt;span&gt;\( M \)&lt;/span&gt; עשינו קודם: הוכחנו שאם &lt;span&gt;\( M \)&lt;/span&gt; היא מה שכיניתי &lt;strong&gt;היקפית&lt;/strong&gt; אז היא איזומורפית לקבוצה טרנזיטיבית. לכן מה שאני צריך לבנות הוא &lt;span&gt;\( M \)&lt;/span&gt; שתהיה בת מניה והיקפית. כפי שנראה, הבניה לא תתקשה “על הדרך” להבטיח ש-&lt;span&gt;\( M \)&lt;/span&gt; היקפית כך שהחלק של “בת מניה” הוא עיקר הסיפור פה.&lt;/p&gt;

&lt;p&gt;לב הרעיון הוא זה: לא משנה כמה &lt;span&gt;\( \phi \)&lt;/span&gt; היא נוסחה גדולה ומורכבת ומסובכת, היא עדיין נוסחה. נוסחה היא משהו שנבנה מנוסחאות קודמות בעזרת כמה צעדי בניה פשוטים, ובמספר &lt;strong&gt;סופי&lt;/strong&gt; של צעדים. מה שנעשה הוא לקחת את &lt;span&gt;\( \phi \)&lt;/span&gt; ולפרק אותה לגורמים - לכל אותם מרכיבים שבהם משתמשים בתהליך הבניה שלה, ואז לבנות את &lt;span&gt;\( M \)&lt;/span&gt; באופן סדרתי עבור המרכיבים הללו כך שנוכל אינדוקטיבית להראות ש-&lt;span&gt;\( M \)&lt;/span&gt; מקיימת רפלקציה גם עבורם. רפלקציה במובן הקצת יותר רחב, שבו יש לנוסחאות משתנים חופשיים ואנחנו מציבים בהם ערכים שמגיעים מתוך &lt;span&gt;\( M \)&lt;/span&gt;. כדי להבטיח ש-&lt;span&gt;\( M \)&lt;/span&gt; תהיה היקפית נזרוק פנימה לאוסף הנוסחאות הזה גם את הפירוק של אקסיומת ההיקפיות.&lt;/p&gt;

&lt;p&gt;בואו נתחיל עם הבניה של &lt;span&gt;\( M \)&lt;/span&gt;. כאמור, מה שעומד לנגד העיניים שלנו כשאנחנו בונים את &lt;span&gt;\( M \)&lt;/span&gt; לא יהיה פסוק בודד אלא קבוצה &lt;strong&gt;סופית&lt;/strong&gt; של נוסחאות, &lt;span&gt;\( \phi_{1},\ldots,\phi_{n} \)&lt;/span&gt;, כך שהמשתנים החופשיים של כל אחת מהנוסחאות הללו נופלים בתוך הקבוצה &lt;span&gt;\( x_{1},\ldots,x_{m} \)&lt;/span&gt;. אני אבנה את &lt;span&gt;\( M \)&lt;/span&gt; כך שמתקיים הדבר הבא: לכל &lt;span&gt;\( 1\le i\le n \)&lt;/span&gt; ו-&lt;span&gt;\( 1\le j\le m \)&lt;/span&gt; ולכל קבוצה של ערכים &lt;span&gt;\( a_{1},\ldots,a_{j-1},a_{j+1},\ldots,a_{m}\in M \)&lt;/span&gt;:&lt;/p&gt;

&lt;p&gt;&lt;strong&gt;אם&lt;/strong&gt; &lt;span&gt;\( \exists x_{j}\phi_{i}\left(a_{1},\ldots,x_{j},\ldots,a_{m}\right) \)&lt;/span&gt; מקבל את הערך T&lt;/p&gt;

&lt;p&gt;&lt;strong&gt;אז&lt;/strong&gt; &lt;span&gt;\( \exists x_{j}\left(x_{j}\in M\wedge\phi_{i}\left(a_{1},\ldots,x_{j},\ldots,a_{m}\right)\right) \)&lt;/span&gt; מקבל את הערך T (כשמציבים את הקבוצה &lt;span&gt;\( M \)&lt;/span&gt; במשתנה &lt;span&gt;\( M \)&lt;/span&gt;).&lt;/p&gt;

&lt;p&gt;הרעיון פה הוא שכדי לספק נוסחאות של “קיים” מספיק &lt;strong&gt;איבר אחד&lt;/strong&gt;, ומכיוון שמלכתחילה יש לנו רק מספר סופי של נוסחאות, קבוצת כל האיברים שנזדקק להם היא לא גדולה. למה זה לא טריוויאלי לחלוטין? כי ברגע שהוספנו ל-&lt;span&gt;\( M \)&lt;/span&gt; משהו, גם הגדלנו את טווח הסיטואציות שלנו. “סיטואציה” כזו כוללת נוסחה &lt;span&gt;\( \phi_{i} \)&lt;/span&gt; ומשתנה &lt;span&gt;\( x_{j} \)&lt;/span&gt; ויש רק מספר סופי של זוגות כאלו, אבל היא כוללת גם את &lt;strong&gt;ההצבה&lt;/strong&gt; שהצבנו בכל משתני &lt;span&gt;\( \phi_{i} \)&lt;/span&gt; למעט &lt;span&gt;\( x_{j} \)&lt;/span&gt;, וכשאני מגדיל את &lt;span&gt;\( M \)&lt;/span&gt; אני גם מוסיף הרבה הצבות חדשות שכאלו.&lt;/p&gt;

&lt;p&gt;אז מצד אחד לכאורה אני נמצא בתוך תהליך אינסופי שרק הולך ומסתבך - ככל שאני מוסיף איברים ככה אני מגדיל את כמות הסיטואציות שאני צריך להתמודד איתן. זו אכן הסיבה שבגללה אני לא אוכל לבנות קבוצה &lt;strong&gt;סופית&lt;/strong&gt; &lt;span&gt;\( M \)&lt;/span&gt; שכזו. אבל אז נכנס לתמונה הקסם הגדול של המתמטיקה, זה שעובד גם במלון של הילברט ובעצם בחצי מתורת הקבוצות - היכולת שלנו “לדחוק את השגיאה לאינסוף”. לא לפתור את הבעיה, אלא כל הזמן לדחוף אותה עוד ועוד קדימה ואז להסתכל על התהליך כולו ולראות שאיזה פלא, התהליך פתר את הבעיה למרות שבשום שלב היא לא נפתרה (ואצלנו, כאמור, היא רק הולכת ומחמירה עם הזמן).&lt;/p&gt;

&lt;p&gt;כמובן, זה לא היה נשמע מרשים או מעניין כל כך אם כל מה שהיה קיים בעולם שלנו הוא קבוצות בנות מניה. רק ההבנה שלנו שקבוצות בנות מניה הן למעשה מקרה פשוט וקליל יחסית היא שהופכת את הסיפור למעניין.&lt;/p&gt;

&lt;p&gt;טוב, קשקשתי מספיק והגיע הזמן להוכחה. הטריק כאמור יהיה לבנות את &lt;span&gt;\( M \)&lt;/span&gt; בשלבים, &lt;span&gt;\( M_{0},M_{1},M_{2},\ldots \)&lt;/span&gt; כשבכל שלב נוסיף ל-&lt;span&gt;\( M_{k} \)&lt;/span&gt; איברים לקבלת &lt;span&gt;\( M_{k+1} \)&lt;/span&gt; ובסוף נגדיר &lt;span&gt;\( M=\bigcup_{k=0}^{\infty}M_{k} \)&lt;/span&gt;. הבניה עצמה פשוטה: נגדיר &lt;span&gt;\( M_{0}=\left\{ \emptyset\right\}  \)&lt;/span&gt; ובהינתן &lt;span&gt;\( M_{k} \)&lt;/span&gt; נבנה מתוכה את &lt;span&gt;\( M_{k+1} \)&lt;/span&gt; על ידי כך שניקח את כל אברי &lt;span&gt;\( M_{k} \)&lt;/span&gt; ובנוסף לכל &lt;span&gt;\( 1\le i\le n \)&lt;/span&gt; וכל &lt;span&gt;\( 1\le j\le m \)&lt;/span&gt; וכל סדרת ערכים &lt;span&gt;\( a_{1},\ldots,a_{j-1},a_{j+1},\ldots,a_{m}\in M_{k} \)&lt;/span&gt;, &lt;strong&gt;אם&lt;/strong&gt; קיים איבר (ביקום הגדול של תורת הקבוצות, לא ב-&lt;span&gt;\( M_{k} \)&lt;/span&gt; או משהו) שכשמציבים אותו ב-&lt;span&gt;\( x_{j} \)&lt;/span&gt; הנוסחה &lt;span&gt;\( \phi_{i}\left(a_{1},\ldots,x_{j},\ldots,a_{m}\right) \)&lt;/span&gt; מקבלת T, אז נוסיף את האיבר הזה אל &lt;span&gt;\( M_{k+1} \)&lt;/span&gt;. בבניה הזו &lt;span&gt;\( M_{0} \)&lt;/span&gt; סופית ואם &lt;span&gt;\( M_{k} \)&lt;/span&gt; סופית גם &lt;span&gt;\( M_{k+1} \)&lt;/span&gt; סופית, ולכן קיבלנו בסך הכל אוסף סופי של קבוצות, ומכיוון ש-&lt;span&gt;\( M \)&lt;/span&gt; היא איחוד בן מניה של קבוצות סופיות קיבלנו ש-&lt;span&gt;\( M \)&lt;/span&gt; בת מניה.&lt;/p&gt;

&lt;p&gt;עכשיו, בואו ניזכר מה צריך להוכיח ש-&lt;span&gt;\( M \)&lt;/span&gt; מקיימת:&lt;/p&gt;

&lt;p&gt;לכל &lt;span&gt;\( 1\le i\le n \)&lt;/span&gt; ו-&lt;span&gt;\( 1\le j\le m \)&lt;/span&gt; ולכל קבוצה של ערכים &lt;span&gt;\( a_{1},\ldots,a_{j-1},a_{j+1},\ldots,a_{m}\in M \)&lt;/span&gt;:&lt;/p&gt;

&lt;p&gt;&lt;strong&gt;אם&lt;/strong&gt; &lt;span&gt;\( \exists x_{j}\phi_{i}\left(a_{1},\ldots,x_{j},\ldots,a_{m}\right) \)&lt;/span&gt; מקבל את הערך T&lt;/p&gt;

&lt;p&gt;&lt;strong&gt;אז&lt;/strong&gt; &lt;span&gt;\( \exists x_{j}\left(x_{j}\in M\wedge\phi_{i}\left(a_{1},\ldots,x_{j},\ldots,a_{m}\right)\right) \)&lt;/span&gt; מקבל את הערך T&lt;/p&gt;

&lt;p&gt;כל אחד מהערכים &lt;span&gt;\( a_{1},\ldots,a_{m} \)&lt;/span&gt; הללו התווסף אל &lt;span&gt;\( M \)&lt;/span&gt; בשלב כלשהו, אז אם ניקח את &lt;span&gt;\( k \)&lt;/span&gt; להיות השלב &lt;strong&gt;המקסימלי&lt;/strong&gt; מביניהם אנחנו מקבלים שכל האיברים הללו שייכים אל &lt;span&gt;\( M_{k} \)&lt;/span&gt;, ולכן ב-&lt;span&gt;\( M_{k+1} \)&lt;/span&gt; יש לנו בדיוק איבר קונקרטי של &lt;span&gt;\( M \)&lt;/span&gt; שעבורו הנוסחה השניה מקבלת T, כי כך בנינו את &lt;span&gt;\( M \)&lt;/span&gt;. זה מסיים את הבניה.&lt;/p&gt;

&lt;p&gt;עכשיו אנחנו רוצים לחזור אל המטרה שלנו: נתון פסוק &lt;span&gt;\( \phi \)&lt;/span&gt; ואנחנו רוצים לבנות &lt;span&gt;\( M \)&lt;/span&gt; כך ש-&lt;/p&gt;

&lt;p&gt;&lt;span&gt;\( \phi\leftrightarrow\phi|_{M} \)&lt;/span&gt;&lt;/p&gt;

&lt;p&gt;מה שנעשה הוא לקחת את &lt;span&gt;\( \phi \)&lt;/span&gt; וליצור ממנה רשימת נוסחאות באופן הבא:&lt;/p&gt;

&lt;ul&gt; &lt;li&gt;אם &lt;span&gt;\( \neg\psi \)&lt;/span&gt; ברשימה, נוסיף לרשימה גם את &lt;span&gt;\( \psi \)&lt;/span&gt;&lt;/li&gt;


&lt;li&gt;אם &lt;span&gt;\( \psi_{1}\to\psi_{2} \)&lt;/span&gt; ברשימה, נוסיף לרשימה גם את &lt;span&gt;\( \psi_{1},\psi_{2} \)&lt;/span&gt;&lt;/li&gt;


&lt;li&gt;אם &lt;span&gt;\( \forall x_{j}\psi \)&lt;/span&gt; ברשימה, נוסיף לרשימה גם את &lt;span&gt;\( \psi \)&lt;/span&gt;&lt;/li&gt;

&lt;/ul&gt;

&lt;p&gt;אנחנו מפעילים את הכללים הללו על רשימה שבהתחלה כוללת רק את &lt;span&gt;\( \phi \)&lt;/span&gt; ואת אקסיומת ההיקפיות (כזכור, צריך גם אותה), ומקבלים רשימה &lt;strong&gt;סופית&lt;/strong&gt; של נוסחאות, &lt;span&gt;\( \phi_{1},\ldots,\phi_{n} \)&lt;/span&gt; שהמשתנים החופשיים שלהם נופלים בתוך הקבוצה &lt;span&gt;\( x_{1},\ldots,x_{m} \)&lt;/span&gt;. עד כאן, הכל מתקדם על פי התוכנית. שימו לב שגם פה השתמשתי בכך שמספיקים הקשרים &lt;span&gt;\( \neg,\to \)&lt;/span&gt; והכמת &lt;span&gt;\( \forall \)&lt;/span&gt; כדי לתאר את כל הנוסחאות, כי כל נוסחה שיש לה קשר או כמת אחרת ניתן להחליף בנוסחה שקולה בלעדיו. זה מרגיש לי קצת מוזר כי הרי לפני רגע ההוכחה שלי דיברה על נוסחאות שמופיע בהן הכמת &lt;span&gt;\( \exists \)&lt;/span&gt;, אבל זו לא בעיה כי אני הולך להשתמש בטריק: כזכור, &lt;span&gt;\( \exists x_{j}\psi \)&lt;/span&gt; שקול אל &lt;span&gt;\( \neg\forall x_{j}\left(\neg\psi\right) \)&lt;/span&gt;, ומה שאני אעשה, במקום לבנות &lt;span&gt;\( M \)&lt;/span&gt; עבור הנוסחאות &lt;span&gt;\( \phi_{1},\ldots,\phi_{n} \)&lt;/span&gt;, זה לבנות &lt;span&gt;\( M \)&lt;/span&gt; עבור &lt;strong&gt;השלילה&lt;/strong&gt; שלהן, &lt;span&gt;\( \neg\phi_{1},\ldots,\neg\phi_{n} \)&lt;/span&gt;. עכשיו בואו נראה שזה עובד.&lt;/p&gt;

&lt;p&gt;כרגיל, כשעובדים עם נוסחאות נוח להוכיח באינדוקציה על המבנה שלהן. בזכות האופן שבו בנינו את קבוצת הנוסחאות שלנו, כל נוסחה בקבוצה שלנו שאינה אטומית נבנית מנוסחאות פשוטות יותר שגם כן שייכות לקבוצה, ולכן הוכחה אינדוקטיבית תעבוד כאן. הטענה הכללית שאנחנו מוכיחים היא שלכל השמה של הערכים &lt;span&gt;\( a_{1},\ldots,a_{m}\in M \)&lt;/span&gt; למשתנים של &lt;span&gt;\( \psi \)&lt;/span&gt; מתקיים&lt;/p&gt;

&lt;p&gt;&lt;span&gt;\( \psi\left(a_{1},\ldots,a_{m}\right)\leftrightarrow\psi|_{M}\left(a_{1},\ldots,a_{m}\right) \)&lt;/span&gt;&lt;/p&gt;

&lt;p&gt;כבר ראינו הוכחה אינדוקטיבית אחת שמערבת רלטיביזציה, וכזכור רובה הייתה טריוויאלית: אם &lt;span&gt;\( \psi \)&lt;/span&gt; היא נוסחה אטומית אז רלטיביזציה שלה לא משנה אותה בכלל ולכן כמובן ש-&lt;span&gt;\( \psi\leftrightarrow\psi|_{M} \)&lt;/span&gt;. עבור &lt;span&gt;\( \psi=\neg\psi^{\prime} \)&lt;/span&gt; אנחנו יודעים ש-&lt;span&gt;\( \psi|_{M}=\neg\left(\psi^{\prime}|_{M}\right) \)&lt;/span&gt; ומהנחת האינדוקציה &lt;span&gt;\( \psi^{\prime}|_{M}\leftrightarrow\psi^{\prime} \)&lt;/span&gt; ולכן נקבל &lt;span&gt;\( \psi|_{M}\leftrightarrow\psi \)&lt;/span&gt; (הטיעון המובלע פה הוא שאם &lt;span&gt;\( \psi_{1}\leftrightarrow\psi_{2} \)&lt;/span&gt; אז &lt;span&gt;\( \neg\psi_{1}\leftrightarrow\neg\psi_{2} \)&lt;/span&gt;).&lt;/p&gt;

&lt;p&gt;באופן דומה, אם &lt;span&gt;\( \psi=\psi_{1}\to\psi_{2} \)&lt;/span&gt; אז מכך ש-&lt;span&gt;\( \psi|_{M}=\psi_{1}|_{M}\to\psi_{2}|_{M} \)&lt;/span&gt; נקבל &lt;span&gt;\( \psi|_{M}\leftrightarrow\psi \)&lt;/span&gt;. החלק המאתגר היחיד מגיע כשהנוסחה היא מהצורה &lt;span&gt;\( \forall x_{j}\psi\left(a_{1},\ldots,x_{j},\ldots,a_{m}\right) \)&lt;/span&gt;.&lt;/p&gt;

&lt;p&gt;עכשיו מגיעה הוכחה דו כיוונית שאני אעשה טיפה שונה מבדרך כלל. ראשית אני אניח ש-&lt;span&gt;\( \forall x_{j}\psi\left(a_{1},\ldots,x_{j},\ldots,a_{m}\right) \)&lt;/span&gt; מקבלת T ואוכיח שגם &lt;span&gt;\( \forall x_{j}\psi|_{M}\left(a_{1},\ldots,x_{j},\ldots,a_{m}\right) \)&lt;/span&gt; מקבלת T . אחר כך אני אניח ש-&lt;span&gt;\( \forall x_{j}\psi\left(a_{1},\ldots,x_{j},\ldots,a_{m}\right) \)&lt;/span&gt; מקבלת F ואוכיח שגם &lt;span&gt;\( \forall x_{j}\psi|_{M}\left(a_{1},\ldots,x_{j},\ldots,a_{m}\right) \)&lt;/span&gt; מקבלת F. יאללה לעבודה.&lt;/p&gt;

&lt;p&gt;בואו נניח קודם כל שהנוסחה &lt;span&gt;\( \forall x_{j}\psi\left(a_{1},\ldots,x_{j},\ldots,a_{m}\right) \)&lt;/span&gt; מקבלת ערך T, ונוכיח מזה שהנוסחה &lt;span&gt;\( \forall x_{j}\left(x_{j}\in M\to\psi|_{M}\left(a_{1},\ldots,x_{j},\ldots,a_{m}\right)\right) \)&lt;/span&gt; מקבלת T. זה כמובן החלק הקל; לכל ערך שנציב ב-&lt;span&gt;\( x_{j} \)&lt;/span&gt;, ההנחה שלנו אומרת ש-&lt;span&gt;\( \psi\left(a_{1},\ldots,x_{j},\ldots,a_{m}\right) \)&lt;/span&gt; תקבל T ולכן מהנחת האינדוקציה גם &lt;span&gt;\( \psi|_{M}\left(a_{1},\ldots,x_{j},\ldots,a_{m}\right) \)&lt;/span&gt; תקבל T.&lt;/p&gt;

&lt;p&gt;שימו לב! אנחנו כפסע מסוף הההוכחה, ועדיין לא השתמשנו &lt;strong&gt;בכלל&lt;/strong&gt; באופן שבו &lt;span&gt;\( M \)&lt;/span&gt; נבנתה! הגיע הרגע שלקראתו אנו בונים במשך פוסט שלם! איזו התרגשות! וכעת, בואו נצלול חזרה לדברים טכניים.&lt;/p&gt;

&lt;p&gt;נניח עכשיו ש-&lt;span&gt;\( \forall x_{j}\psi\left(a_{1},\ldots,x_{j},\ldots,a_{m}\right) \)&lt;/span&gt; מקבלת F. בניסוח שקול: &lt;span&gt;\( \neg\left(\forall x_{j}\psi\left(a_{1},\ldots,x_{j},\ldots,a_{m}\right)\right) \)&lt;/span&gt; מקבלת T, והרי הנוסחה הזו שקולה אל &lt;span&gt;\( \exists x_{j}\neg\psi\left(a_{1},\ldots,x_{j},\ldots,a_{m}\right) \)&lt;/span&gt;. והנה זה הגיע: בשביל זה כשבנינו את &lt;span&gt;\( M \)&lt;/span&gt; השתמשנו ב&lt;strong&gt;שלילה&lt;/strong&gt; של ה-&lt;span&gt;\( \psi \)&lt;/span&gt;-ים שלנו.&lt;/p&gt;

&lt;p&gt;בואו ניזכר שוב באופן שבו בנינו את &lt;span&gt;\( M \)&lt;/span&gt;. עשינו זאת כך שיתקיים&lt;/p&gt;

&lt;p&gt;&lt;strong&gt;אם&lt;/strong&gt; &lt;span&gt;\( \exists x_{j}\phi_{i}\left(a_{1},\ldots,x_{j},\ldots,a_{m}\right) \)&lt;/span&gt; מקבל את הערך T&lt;/p&gt;

&lt;p&gt;&lt;strong&gt;אז&lt;/strong&gt; &lt;span&gt;\( \exists x_{j}\left(\phi_{i}|_{M}\left(a_{1},\ldots,x_{j},\ldots,a_{m}\right)\right) \)&lt;/span&gt; מקבל את הערך T.&lt;/p&gt;

&lt;p&gt;ראינו שהחלק העליון, שאינו תלוי ב-&lt;span&gt;\( M \)&lt;/span&gt;, מתקיים; זה אומר שעל פי בניית &lt;span&gt;\( M \)&lt;/span&gt;, יש בה איבר כלשהו שמאפשר גם לרלטיביזציה להיות T. כלומר, הנוסחה הבאה מקבלת T:&lt;/p&gt;

&lt;p&gt;&lt;span&gt;\( \exists x_{j}\left(\left(\neg\psi\right)|_{M}\left(a_{1},\ldots,x_{j},\ldots,a_{m}\right)\right) \)&lt;/span&gt;&lt;/p&gt;

&lt;p&gt;מכיוון שההשמה ל-&lt;span&gt;\( x_{j} \)&lt;/span&gt; שמראה שהנוסחה מקבלת T מציבה בו איבר מתוך &lt;span&gt;\( M \)&lt;/span&gt; (כלומר, כזה שמקיים את הנוסחה האטומית &lt;span&gt;\( x_{j}\in M \)&lt;/span&gt;) נקבל שגם הנוסחה הבאה מקבלת T:&lt;/p&gt;

&lt;p&gt;&lt;span&gt;\( \exists x_{j}\left(x_{j}\in M\wedge\left(\neg\psi\right)|_{M}\left(a_{1},\ldots,x_{j},\ldots,a_{m}\right)\right) \)&lt;/span&gt;&lt;/p&gt;

&lt;p&gt;מה שאומר שבאופן שקול, הנוסחה הבאה מקבלת F:&lt;/p&gt;

&lt;p&gt;&lt;span&gt;\( \forall x_{j}\left(x_{j}\in M\to\psi|_{M}\left(a_{1},\ldots,x_{j},\ldots,a_{m}\right)\right) \)&lt;/span&gt;&lt;/p&gt;

&lt;p&gt;וזה בדיוק מה שרצינו להגיע אליו, מה שמסיים את ההוכחה, ואת כל שרשרת ההוכחות שהייתה בפוסט הזה.&lt;/p&gt;

&lt;p&gt;זה זמן טוב לעצור ולקחת הפסקה; מכיוון שכל החלק הזה של הפוסט היה טכני להחריד אין טעם להמשיך ולדבר על התמונה הגדולה ולאן הולכים מכאן; את זה אעשה בפוסט הבא.&lt;/p&gt;</content><author><name></name></author><category term="השערת הרצף" /><summary type="html">מבוא</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry><entry><title type="html">בעקבות השערת הרצף, חלק א’: מבוא</title><link href="http://gadial.net/2023/07/25/continuum_hypothesis_overview/" rel="alternate" type="text/html" title="בעקבות השערת הרצף, חלק א&apos;: מבוא" /><published>2023-07-25T00:00:00+00:00</published><updated>2023-07-25T00:00:00+00:00</updated><id>http://gadial.net/2023/07/25/continuum_hypothesis_overview</id><content type="html" xml:base="http://gadial.net/2023/07/25/continuum_hypothesis_overview/">&lt;h2&gt;מה זו השערת הרצף?&lt;/h2&gt;

&lt;p&gt;ל&lt;a href=&quot;https://gadial.net/2019/10/19/what_is_set_theory/&quot;&gt;סדרת הפוסטים&lt;/a&gt; על תורת הקבוצות שהתחלתי לכתוב פה לפני כמה שנים וחזרתי אליה עכשיו הייתה תמיד מטרה נסתרת אחת - להגיע בסופו של דבר אל ההוכחה של אי התלות ב-ZFC של &lt;strong&gt;השערת הרצף&lt;/strong&gt;. ההוכחה הזו היא במובן מסויים שלב המעבר מתורת הקבוצות ה”נאיבית”, זו שנלמדת בקורס ראשון בנושא באוניברסיטה, אל עבר תורת הקבוצות ה”אקסיומטית”, המורכבת יותר. בפוסטים האחרונים השלמנו את הידע הרלוונטי החסר והגענו לשלב שבו אפשר לנסח את ההשערה; בפוסט הזה אני רוצה לחזור על הניסוח, להסביר אותו קצת יותר לעומק ובפרט לתאר מה יהיו הקווים הכלליים של ההוכחה שאציג בפוסטים הבאים.&lt;/p&gt;

&lt;p&gt;הנה הניסוח הכי פשוט להשערת הרצף שדורש כמעט אפס ידע קודם: השערת הרצף אומרת שלא קיימת קבוצה &lt;span&gt;\( \mathbb{N}\subseteq A\subseteq\mathbb{R} \)&lt;/span&gt; כך ש-&lt;span&gt;\( \left|\mathbb{N}\right|&amp;lt;\left|A\right|&amp;lt;\left|\mathbb{R}\right| \)&lt;/span&gt;, כשהסימון &lt;span&gt;\( \left|A\right|&amp;lt;\left|B\right| \)&lt;/span&gt; לשתי קבוצות כלשהן &lt;span&gt;\( A,B \)&lt;/span&gt; אומר שקיימת פונקציה חד-חד-ערכית &lt;span&gt;\( f:A\to B \)&lt;/span&gt; אבל לא קיימת פונקציה כזו שהיא גם חד-חד-ערכית וגם על. במילים אחרות, השערת הרצף אומרת שאין “עוצמת ביניים” בין העוצמה של &lt;span&gt;\( \mathbb{N} \)&lt;/span&gt; והעוצמה של &lt;span&gt;\( \mathbb{R} \)&lt;/span&gt;. ראינו בפוסטים הקודמים שנהוג לסמן &lt;span&gt;\( \left|\mathbb{N}\right|=\aleph_{0} \)&lt;/span&gt; ואפשר להוכיח ש-&lt;span&gt;\( \left|\mathbb{R}\right|=2^{\aleph_{0}} \)&lt;/span&gt;, אז השאלה היא האם עבור &lt;span&gt;\( \aleph_{1} \)&lt;/span&gt;, העוצמה “הבאה בתור” אחרי &lt;span&gt;\( \aleph_{0} \)&lt;/span&gt;, מתקיים &lt;span&gt;\( \aleph_{1}=2^{\aleph_{0}} \)&lt;/span&gt;. זו השערת הרצף.&lt;/p&gt;

&lt;p&gt;הניסוח קל, אבל התשובה לשאלה האם ההשערה נכונה או לא? קשה.&lt;/p&gt;

&lt;h2&gt;על מערכות של אקסיומות ואיך דברים יכולים להיות בלתי תלויים בהן&lt;/h2&gt;

&lt;p&gt;בשנת 1900 דויד הילברט נשא נאום שבו הציג 23 בעיות מתמטיות שלדעתו היה כדאי לעולם המתמטי לעסוק בהן. השערת הרצף הייתה הבעיה הראשונה; מכאן אפשר לראות גם מה הייתה חשיבות תורת הקבוצות למתמטיקה באותו הזמן. תורת הקבוצות הייתה הבסיס שמעליו נבנתה יתר המתמטיקה, ולכן השערת הרצף נתפסה בתור שאלה יסודית, מהותית, על הבסיס של המתמטיקה.&lt;/p&gt;

&lt;p&gt;בשנת 1905 ברטרנד ראסל פרסם את מה שנקרא “הפרדוקס של ראסל” ופוצץ את תורת הקבוצות לחתיכות. הפרדוקס, כזכור, מגדיר את קבוצת “כל הקבוצות שאינן איבר של עצמן”. הקבוצה הזו לא יכולה להיות איבר של עצמה כי זה מוביל לסתירה, אבל גם לא יכולה שלא להיות איבר של עצמה, כי גם זה מוביל לסתירה; המסקנה היא שאין קבוצה כזו, אבל הגישה הנאיבית לתורת הקבוצות בהחלט איפשרה לבנות קבוצה כזו. בצורה הזו המתמטיקאים למדו בצורה כואבת שאי אפשר לנפנף ידיים ולקוות שיהיה בסדר - כשבאים לבנות משהו שעליו רוצים לבסס את כל המתמטיקה, צריך לעשות את זה בצורה זהירה, עם מערכת אקסיומות שתהיה חזקה אבל לא חזקה מדי. נולדו כל מני גישות ל”איך לעשות את זה” אבל הגישה האחת שהפכה להיות הסטנדרט במתמטיקה הייתה זו של מערכת האקסיומות ZFC; מערכת האקסיומות של צרמלו-פרנקל יחד עם אקסיומת הבחירה.&lt;/p&gt;

&lt;p&gt;ב-ZFC יש אקסיומות כדוגמת “אם לשתי קבוצות יש אותן איברים הן שוות זו לזו” ו”בהינתן קבוצה של קבוצות, קיימת קבוצה שהיא האיחוד של כולן” ו”קיימת קבוצה אינסופית” (בניסוחים יותר פורמליים). כלומר, הן נותנות לנו מושג כלשהו לגבי מה זו קבוצה ואילו קבוצות קיימות ואילו קבוצות אפשר לבנות, אבל מה שקריטי להבין זה שהן &lt;strong&gt;לא תופסות הכל&lt;/strong&gt;. בהחלט ייתכן שיהיו תכונות של “יקום הקבוצות” שלא ניתן להוכיח באמצעותן, עוד לפני שאנחנו מדברים ספציפית על השערת הרצף. כי בסופו של דבר, מה זו הוכחה? הוכחה היא סדרה של טענות שכל אחת נובעת מקודמות לה או שהיא אקסיומה; זה סוג של אובייקט מתמטי &lt;strong&gt;די פשוט&lt;/strong&gt;. אין איזו התחייבות קסומה שתבטיח לנו שכל תכונה של יקום הקבוצות, מורכבת ככל שתהיה, תוכל להיתפס על ידי האובייקט המתמטי הפשוט הזה. אז זה שיש דברים שאי אפשר להוכיח או להפריך - זה בפני עצמו לא כזה מפתיע (קצת יותר מפתיע, אולי, היא ההבנה שלא משנה מה נעשה, לא נוכל למצוא מערכת אקסיומות “מספיק טובה”, אבל זה כבר דיון נפרד, על משפטי אי-השלמות של קורט גדל).&lt;/p&gt;

&lt;p&gt;דבר אחד שקריטי להבין על מערכות של אקסיומות הוא שאפילו אם אנחנו מדברים עליהן כשיש לנו בראש יקום קונקרטי כלשהו (“יקום כל הקבוצות”), בפועל בהחלט אפשרי שיהיו &lt;strong&gt;עוד&lt;/strong&gt; “יקומים אלטרנטיביים” שבהם האקסיומות נכונות. בפרט, יכולים להיות “יקומי צעצוע” קטנים שעדיין מקיימים את כל האקסיומות למרות שהם בבירור לא מה שאנחנו מתכוונים אליו.&lt;/p&gt;

&lt;p&gt;הפאנץ’ עכשיו הוא זה: אם טענה כלשהי ניתנת להוכחה מתוך מערכת אקסיומות, זה אומר שהיא נכונה &lt;strong&gt;בכל&lt;/strong&gt; יקום שמקיים את האקסיומות. לא משנה כמה הוא קטן או מוזר. ולכן בפרט אם יש לנו שני “יקומי צעצוע” שמתאימים ל-ZFC, כך שבאחד מהם השערת הרצף נכונה ובשני השערת הרצף אינה נכונה, זה מוכיח שהשערת הרצף לא ניתנת להוכחה מתוך האקסיומות, וגם לא ניתנת להפרכה כי “הפרכה” היא בסך הכל הוכחה של הטענה ההפוכה (“השערת הרצף אינה נכונה”).&lt;/p&gt;

&lt;p&gt;זה בדיוק, אבל בדיוק, מה שאנחנו הולכים לעשות. לבנות שני “יקומי צעצוע” כאלו, מבלי שאף אחד מהם יהיה &lt;strong&gt;ה&lt;/strong&gt;יקום, בה’ הידיעה, של תורת הקבוצות.&lt;/p&gt;

&lt;h2&gt;לא הבנו כלום, נא לתת דוגמא&lt;/h2&gt;

&lt;p&gt;אוקיי, בואו נניח שזה היה מאוד לא ברור ואנחנו רוצים לקבע את זה בדוגמא קצת יותר מוכרת, האם יש כזו? כן. &lt;a href=&quot;https://gadial.net/2009/04/26/continuum_hypothesis_light/&quot;&gt;יש לי פוסט על זה&lt;/a&gt;, אבל בואו נחזור על זה ונשתמש בדוגמא הקלאסית ביותר לסיטואציה הזו: גאומטריה. בגאומטריה האוקלידית יש כל מני הגדרות ועקרונות יסוד ובנוסף לכך חמש אקסיומות: ארבע מהן פשוטות יחסית (בין כל שתי נקודות אפשר למתוח קו אחד ויחיד; כל קו אפשר להמשיך לישר עד אין קץ; בהינתן שתי נקודות אפשר לצייר מעגל שמרכזו באחת מהן ועובר דרך האחרת; כל הזוויות הישרות חופפות זו לזו) ואקסיומה חמישית, מסובכת, “אקסיומת המקבילים” (בהינתן ישר ונקודה מחוץ לישר, אפשר להעביר מקביל אחד ויחיד לישר דרך הנקודה; הניסוח המקורי מסובך עוד יותר).&lt;/p&gt;

&lt;p&gt;הגאומטריה האוקלידית באה לתאר את מה שאנחנו מכירים בבית הספר בתור גאומטריה של המישור, וקל לנו לדמיין בתור איזה דף נייר אינסופי לכל הכיוונים שאנחנו מציירים עליו קווים ונקודות ומעגלים. דף הנייר האינסופי הזה הוא מה שאנחנו מכנים &lt;strong&gt;מודל&lt;/strong&gt; של אקסיומות הגאומטריה האוקלידית: זה אובייקט כלשהו שהאקסימות מתקיימות עבורו; מעין “יקום מתמטי” שעונה ל”חוקי הטבע” שהאקסיומות מתארות. אבל קיומו של יקום מתמטי אחד לא שולל את קיומם של יקומים מתמטיים אחרים.&lt;/p&gt;

&lt;p&gt;הנה יקום אחר לדוגמא: כדור. מכירים כדורים? בוודאי, אנחנו חיים על אחד כזה (או משהו שדומה מספיק לכדור). פני כדור הם בוודאי יקום מתמטי נחמד, ואם אנחנו מתרכזים רק בחתיכה קטנה מהכדור, היא אפילו נראית באופן מקומי כמו נייר שטוח אוקלידי, אבל הכדור הזה &lt;strong&gt;ממש לא &lt;/strong&gt;מקיים את האקסיומות של אוקלידס. האופן שבו “ישר” מתפרש במודל של הכדור הוא בתור מה שנקרא בגאומטריה &lt;strong&gt;מעגל גדול&lt;/strong&gt;, שזה מעגל שמצוייר על פני הכדור שאם חותכים את הכדור על פיו, מקבלים שני חצאי כדור זהים. למשל, בכדור הארץ קו המשווה הוא דוגמא למעגל גדול כזה. אם ניקח את הקוטב הצפוני והדרומי, יש &lt;strong&gt;הרבה&lt;/strong&gt; מעגלים גדולים שעוברים דרך שניהם, וזה מפר את האקסיומה הראשונה של אוקלידס; וגם האקסיומה השניה מופרת כי אם אנחנו ממשיכים קו שנמצא על מעגל גדול, מתישהו הוא יחזור אל נקודת ההתחלה שלו במקום להמשיך עד אין קץ. בקיצור, הגאומטריה הכדורית לא משחקת יפה &lt;strong&gt;בכלל&lt;/strong&gt; עם האקסיומות של אוקלידס. זה יקום מתמטי אחר, מעניין בזכות עצמו, שלא קשור אליהן.&lt;/p&gt;

&lt;p&gt;אבל בנוסף לגאומטריה הכדורית יש עוד סוג של גאומטריה, &lt;strong&gt;גאומטריה היפרבולית&lt;/strong&gt;, שכן משחקת יפה עם האקסיומות של אוקלידס - כל ארבע האקסיומות הראשונות נכונות בה, ורק האקסיומה החמישית לא נכונה (כי אפשר להעביר &lt;strong&gt;הרבה&lt;/strong&gt; מקבילים ולא רק אחד). איך נראה היקום הזה? יש לו שלל תיאורים שונים אבל אחד מהפופולריים והנוחים שבהם הוא זה שבו היקום נראה כמו אוכף (או חטיף פרינגלס). אני לא אכנס לפרטים כי זה לא פוסט על גאומטריה היפרבולית.&lt;/p&gt;

&lt;p&gt;אם כן, הסיטואציה היא כזו: יש לנו יקום מתמטי אחד שבו כל חמש האקסיומות של אוקלידס נכונות (“דף נייר אינסופי”) ויש לנו יקום מתמטי אחר שבו ארבעת הראשונות נכונות אבל החמישית לא נכונה (“חטיף פרינגלס”) וכעת נשאלת השאלה מהו היקום המתמטי ה”נכון”. התשובה היא ששניהם נכונים - שניהם זה משהו שקיים במציאות. אפשר לחדד את הטיעון הזה עוד יותר אם עוברים לדבר גם על שלושה ממדים: אם קיים יקום מתמטי שבו הגאומטריה האוקלידית התלת ממדית נכונה, אז אפשר לקחת את היקום הזה ו&lt;strong&gt;לבנות בתוכו&lt;/strong&gt; את האוכף של הגאומטריה ההיפרבולית: במילים אחרות, הטיעון הוא “אם היקום של הגאומטריה האוקלידית קיים, אז גם היקום של הגאומטריה ההיפרבולית קיים” (וגם ההפך עובד).&lt;/p&gt;

&lt;p&gt;יש הבדל עקרוני אחד בין הסיפור של אקסיומת המקבילים והשערת הרצף. במקרה של אקסיומת המקבילים, שני היקומים המתמטיים שלנו הם לא “יקומי צעצוע”. הם שני יקומים אלטרנטיביים ששניהם נראים כמו מודל “תקין” של ארבע האקסיומות הראשונות של אוקלידס. זה אומר שגם אחרי שנסיים את ההוכחה שהשערת הרצף לא תלויה ב-ZFC עדיין תישאר בחלל האוויר השאלה הכבדה יותר: אז מה קורה ביקום “האמיתי” של תורת הקבוצות? האם שם השערת הרצף נכונה או לא? האם בכלל אפשר לדבר על יקום אמיתי אחד ספציפי של תורת הקבוצות? אולי יש כמה יקומים לגיטימיים שונים, שבאחד מהם השערת הרצף נכונה ובאחר לא?&lt;/p&gt;

&lt;p&gt;המתמטיקאים והפילוסופים של המתמטיקה בהחלט מנסים לענות לשאלות הללו, אבל אני מבין בזה מספיק בדיוק כדי שאוכל לומר שאני לא מבין בזה &lt;strong&gt;כלום&lt;/strong&gt; ולכן אפילו לא אנסה. מבחינתי הסיפור יסתיים אחרי שאסיים את ההוכחה שהשערת הרצף לא תלויה ב-ZFC, למרות שכמובן - האקשן האמיתי של תורת הקבוצות האקסיומטית רק מתחיל בשלב זה.&lt;/p&gt;

&lt;h2&gt;אוקיי אבל מה עושים ברמה הטכנית?&lt;/h2&gt;

&lt;p&gt;אני אקדיש את הפוסטים הבאים להסבר טכני שייכנס ככל שניתן לפרטים הקטנים. זה לא נושא שאני מכיר טוב בעצמי, ורוב הנסיונות שלי בעבר ללמוד אותו הסתיימו בכך שדילגתי על פרטים טכניים שהרגשתי לא נוח מכך שאני מדלג עליהם; סדרת הפוסטים הזו תהיה בין היתר נסיון שלי עצמי להשתכנע שאני מבין את הנושא מספיק טוב (אבל אין לי מספיק ידע “מסביב” כדי להעשיר את ההצגה שלו). אני אלך בצורה די צמודה על פי הגישה וההגדרות שבספר Forcing for Mathematicians של Weaver, שהוא לטעמי ספר מצוין שניגש ישר ולעניין לנושא אבל מצליח להיות ברור מאוד; ספרים אחרים (למשל Set Theory של Jech או Set Theory של Kunen) נוקטים בהגדרות טיפה שונות, אבל לא משהו מהותי.&lt;/p&gt;

&lt;p&gt;הדבר הראשון שצריך לעשות באופן מסודר הוא להציג באופן מלא את ZFC, איך בדיוק מערכת האקסיומות הזו מוגדרת ומה היא כוללת, ומה זה אומר שמשהו מקיים אותה. כאן אנחנו קצת גולשים אל לוגיקה מתמטית, אבל לא בצורה דרסטית יותר מדי. אמנם, הצגתי את ZFC כבר במסגרת הפוסטים הקודמים, אבל לא היה פוסט שבו הצגתי אותה בצורה מלאה מההתחלה עד הסוף, אז נתחיל מזה.&lt;/p&gt;

&lt;p&gt;אחר כך מגיעה התוצאה המעניינת באמת הראשונה בהקשר שלנו - הוכחה שאפשר להניח שיש מעין “יקום זעיר” &lt;span&gt;\( \mathcal{M} \)&lt;/span&gt; (כמה זעיר? הוא יהיה קבוצה בת מניה, למרות שבמבט ראשון זה נראה אבסורדי לגמרי) שמקיים במובן מסוים את ZFC ואפשר להתייחס אליו בתור נתון בטענות הלוגיות הפורמליות שאנחנו מנסחים. האמירה הזו דורשת, כמובן, כמה הבהרות רציניות, והן יגיעו, אבל לענייננו מה שחשוב פה הוא שמרגע שיש לנו את &lt;span&gt;\( \mathcal{M} \)&lt;/span&gt;, יש לנו בכף היד מודל של תורת הקבוצות שאפשר לשחק איתו יחסית בקלות.&lt;/p&gt;

&lt;p&gt;הרעיון עכשיו הוא להרחיב את &lt;span&gt;\( \mathcal{M} \)&lt;/span&gt; בשתי דרכים שונות - פעם אחת בצורה שתניב מודל שמקיים את השערת הרצף, ופעם שניה בצורה שתניב מודל שלא מקיים את השערת הרצף. את שני אלו עושים במסגרת שיטה כללית יותר להרחבה כזו של מודלים שנקראת &lt;strong&gt;כפייה&lt;/strong&gt; (Forcing). כדי להבין את הרעיון, מאוד כדאי לחשוב על דוגמא קונקרטית, שאציג בנפנוף ידיים. אמרתי שהשערת הרצף היא שמתקיים &lt;span&gt;\( \left|\mathbb{R}\right|=\aleph_{1} \)&lt;/span&gt;. זה אומר שצריכה להתקיים פונקציה &lt;span&gt;\( f:\mathbb{R}\to\aleph_{1} \)&lt;/span&gt; שהיא חח”ע ועל. עכשיו, ביקום הזעיר &lt;span&gt;\( \mathcal{M} \)&lt;/span&gt; שלנו פונקציה כזו לא בהכרח תהיה קיימת; אנחנו רוצים להרחיב את &lt;span&gt;\( \mathcal{M} \)&lt;/span&gt; בצורה ש”מכריחה” את הפונקציה להתקיים. איך עושים את זה? מסתכלים על &lt;strong&gt;בניות חלקיות&lt;/strong&gt; אפשריות של &lt;span&gt;\( f \)&lt;/span&gt;. הרי פונקציה היא אוסף של זוגות, במקרה הנוכחי זוגות של מספר ממשי ושל איבר של &lt;span&gt;\( \aleph_{1} \)&lt;/span&gt;. קבוצות &lt;strong&gt;סופיות&lt;/strong&gt; של זוגות כאלו בוודאי יהיו קיימות ב-&lt;span&gt;\( \mathcal{M} \)&lt;/span&gt;, כי אלו דברים שנבנים בקלות מאקסיומות צרמלו-פרנקל שאותן &lt;span&gt;\( \mathcal{M} \)&lt;/span&gt; מקיימת.&lt;/p&gt;

&lt;p&gt;הבעיה שהיא שפונקציות חלקיות שונות עשויות לסתור אחת את השניה. בבניה חלקית אחת של &lt;span&gt;\( f \)&lt;/span&gt;, המספר 0 עשוי לעבור לקלט אחד, ובבניה אחרת המספר 0 יעבור לקלט אחר; זה אומר שיש לנו שתי פונקציות חלקיות שהן “לא מתואמות”. אז אנחנו נוקטים בטרמינולוגיה הבאה: לקבוצת כל הפונקציות החלקיות, &lt;span&gt;\( P \)&lt;/span&gt;, אנחנו קוראים בשם &lt;strong&gt;תנאי כפייה&lt;/strong&gt; - התוצר של הכפייה שלנו אמור להיות פונקציה &lt;span&gt;\( f:\mathbb{R}\to\aleph_{1} \)&lt;/span&gt;, אז &lt;span&gt;\( P \)&lt;/span&gt; כוללת איברים שכל אחד מהם הוא דרישה אפשרית מה-&lt;span&gt;\( f \)&lt;/span&gt; הזו (“כאשר מצמצמים את &lt;span&gt;\( f \)&lt;/span&gt; לערכים &lt;span&gt;\( 0,1,2 \)&lt;/span&gt; מקבלים את הפלטים כך וכך”). מקבוצת תנאי הכפייה הזו אנחנו “מזקקים” תת-קבוצה &lt;span&gt;\( G \)&lt;/span&gt; (וויבר קורא לקבוצה כזו “אידאל גנרי” ואחרים קוראים לה “מסנן גנרי”) של תנאים שכולם מסכימים אחד עם השני, ועם זאת היא גדולה מספיק כדי שרשימת הדרישות היא מציגה תהיה מאוד, מאוד מקיפה; בהינתן קבוצת תנאים שכזו, אנחנו בונים קבוצות חדשות שאנו מוסיפים ל-&lt;span&gt;\( \mathcal{M} \)&lt;/span&gt;, והתוצאה היא &lt;span&gt;\( \mathcal{M}\left[G\right] \)&lt;/span&gt; - מודל מורחב שעדיין מקיים את אקסיומות צרמלו-פרנקל, ובנוסף גם מכיל בתוכו את &lt;span&gt;\( G \)&lt;/span&gt;. עכשיו אפשר לבנות מתוך &lt;span&gt;\( G \)&lt;/span&gt; את הפונקציה המבוקשת (היא פשוט תהיה איחוד של כל הפונקציות החלקיות ב-&lt;span&gt;\( G \)&lt;/span&gt;). בדוגמא שלי הדרישות הוכוונו כדי להראות שהשערת הרצף נכונה; אפשר גם לתת דרישות שיראו שהשערת הרצף אינה נכונה. בשני המקרים העבודה הטכנית צריכה להיות &lt;strong&gt;מאוד&lt;/strong&gt; זהירה כדי לוודא שבמעבר מ-&lt;span&gt;\( \mathcal{M} \)&lt;/span&gt; אל &lt;span&gt;\( \mathcal{M}\left[G\right] \)&lt;/span&gt; לא קילקלנו דברים. הרוב המוחץ של העבודה הטכנית שלנו יהיה מציאת הדרך הנכונה לבנות את ההרחבות כך שדברים לא יתקלקלו.&lt;/p&gt;

&lt;p&gt;העבודה הטכנית שנדרשת לצורך כל זה אינה נוראית במיוחד - אין כאן חישובים ארוכים ומסובכים או שום דבר דומה, ההגדרות מאוד ממוקדות וההוכחות קצרות יחסית וברגע שמבינים את התמונה הגדולה הן אפילו די פשוטות. למרות זאת, רמת האבסטרקטיות של הטיעונים עשויה להיות &lt;strong&gt;מבלבלת מאוד&lt;/strong&gt; לפעמים אם אין לנו דוגמא קונקרטית מול העיניים; אני מקווה שנצליח להסתדר. אני יכול להעיד על עצמי שבתחילת סדרת הפוסטים הזו הייתי מבועת לגמרי מהמחשבה על כניסה לכל הפרטים הפורמליים, ובסופו של דבר רובם נראים לי די פשוטים. אני מקווה שאלו שישרדו את סדרת הפוסטים הזו (אני לא חושב שהייתי שורד אותה, בתור קורא; אבל הייתי מדלג פחות מאשר אני מדלג בספר) ירגישו כמוני.&lt;/p&gt;</content><author><name></name></author><category term="השערת הרצף" /><summary type="html">מה זו השערת הרצף?</summary><media:thumbnail xmlns:media="http://search.yahoo.com/mrss/" url="http://gadial.net/assets/img/main/forcing.png" /><media:content medium="image" url="http://gadial.net/assets/img/main/forcing.png" xmlns:media="http://search.yahoo.com/mrss/" /></entry></feed>