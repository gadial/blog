<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>פונקציונלים לינאריים והדואלי של הדואלי של הדואלי של הדואלי - לא מדויק</title>
    <link rel="icon" type="image/x-icon" href="/new_site/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/new_site/" class="site-title">לא מדויק</a>
            <div class="nav-links">
                <a href="/new_site/">דף הבית</a>
                <a href="/new_site/random.html">פוסט אקראי</a>
                <a href="/new_site/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/new_site/2011/10/30/matrix_similarity/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">דמיון מטריצות</span>
            </a>
            

            
            <a href="/new_site/2011/11/10/determinants/" class="nav-link nav-next">
                <span class="nav-label">← פוסט חדש יותר</span>
                <span class="nav-title">דטרמיננטות</span>
            </a>
            
        </nav>
        
        
        <header>
            <h1>פונקציונלים לינאריים והדואלי של הדואלי של הדואלי של הדואלי</h1>
            <div class="post-meta">
                <span class="date">2011-11-02</span>
                
                <span class="categories">
                    | קטגוריות:
                    
                    <a href="/categories/אלגברה לינארית.html">אלגברה לינארית</a>
                    
                </span>
                
                
                <span class="tags">
                    | תגיות:
                    
                    <a href="/tags/אלגברה לינארית.html">אלגברה לינארית</a>
                    
                    <a href="/tags/גאומטריה אלגברית.html">גאומטריה אלגברית</a>
                    
                    <a href="/tags/דואליות.html">דואליות</a>
                    
                </span>
                
            </div>
        </header>
        
        <article>
            <p>בפוסטים האחרונים עסקתי בטרנספורמציות לינאריות בין מרחבים וקטוריים, והפעם אני רוצה לדבר על סוג מסויים של טרנספורמציות שראוי לדיון בפני עצמו - פונקציונלים לינאריים. כרגיל, נסמן ב-<span class="math">\(V\)</span> מרחב וקטורי מעל שדה <span class="math">\(\mathbb{F}\)</span>; פונקציונל לינארי על <span class="math">\(V\)</span> הוא פשוט טרנספורמציה לינארית <span class="math">\(T:V\to\mathbb{F}\)</span>, כלומר כזו שנותנת (באופן לינארי) ערך סקלרי לאיברי <span class="math">\(V\)</span>. הכי פשוט להתחיל מדוגמאות.</p>
<p>ובכן, נסתכל על <span class="math">\(\mathbb{R}\left[x\right]\)</span> - מרחב הפולינומים עם מקדמים ב-<span class="math">\(x\)</span>. דוגמה לפונקציונל לינארי על המרחב הזה הוא <strong>הצבה</strong>: <span class="math">\(T_{a}\left(p\left(x\right)\right)=p\left(a\right)\)</span>, כאשר <span class="math">\(a\in\mathbb{R}\)</span> כלשהו. לא קשה להוכיח שזו פעולה לינארית (כלומר, <span class="math">\(T_{a}\left(\alpha p\left(x\right)+\beta q\left(x\right)\right)=\alpha p\left(a\right)+\beta q\left(a\right)\)</span> כאשר <span class="math">\(\alpha,\beta\in\mathbb{R}\)</span>), והיא אכן מעבירה כל איבר של <span class="math">\(\mathbb{R}\left[x\right]\)</span> לאיבר של <span class="math">\(\mathbb{R}\)</span>. מה שמעניין כאן הוא האופן שבו הטרנספורמציה הזו משתמשת ב"מידע נוסף" שיש ב-<span class="math">\(\mathbb{R}\left[x\right]\)</span> ולא בא לידי ביטוי במבנה שלו כמרחב וקטורי - העובדה שאפשר להציב ערכים ב-<span class="math">\(x\)</span>.</p>
<p>עוד דוגמה דומה מאוד היא אינטגרל מסויים. אינטגרלים מסויימים מוגדרים עבור המון פונקציות, אבל לשם פשטות נוח להתמקד במרחב פונקציות שמובטח שקיים להן אינטגרל מסויים ושהן יהוו מרחב וקטורי - פונקציות רציפות על קטע סגור. נסמן ב-<span class="math">\(C\left(\left[a,b\right]\right)\)</span> את מרחב כל הפונקציות <span class="math">\(f:\left[a,b\right]\to\mathbb{R}\)</span> שהן רציפות (זו משמעות ה-<span class="math">\(C\)</span>, מהמילה Continuous). כעת אפשר להגדיר פונקציונל לינארי עליהן: <span class="math">\(L\left(f\right)=\int_{a}^{b}f\left(x\right)dx\)</span>. הסיבה לכך שזהו פונקציונל לינארי דורשת הצדקה כלשהי; העובדה שמתקיים <span class="math">\(\int_{a}^{b}\left[\alpha f\left(x\right)+\beta g\left(x\right)\right]dx=\alpha\int_{a}^{b}f\left(x\right)dx+\beta\int_{a}^{b}g\left(x\right)dx\)</span> נקראת <strong>לינאריות האינטגרל המסויים</strong> ויש להוכיח אותה.</p>
<p>עוד דוגמה מפורסמת למדי היא <strong>עקבה</strong> (Trace) של מטריצות. אם <span class="math">\(A\)</span> היא מטריצה ריבועית <span class="math">\(n\times n\)</span>, אז <span class="math">\(\text{tr}A=\sum_{i=1}^{n}a_{ii}\)</span>, כלומר העקבה של <span class="math">\(A\)</span> היא סכום האיברים שעל האלכסון שלה. לא קשה לראות כי <span class="math">\(\text{tr}\left(\alpha A+\beta B\right)=\alpha\text{tr}A+\beta\text{tr}B\)</span> ולכן שוב יש לנו פונקציונל, הפעם מהמרחב <span class="math">\(M_{n}\left(\mathbb{F}\right)\)</span> (מרחב המטריצות מסדר <span class="math">\(n\times n\)</span> מעל השדה <span class="math">\(\mathbb{F}\)</span>) אל <span class="math">\(\mathbb{F}\)</span>. בקיצור, פונקציונלים הם משהו שמקובע היטב במציאות המתמטית היומיומית.</p>
<p>בפוסטים קודמים כבר רמזתי, אם לא אמרתי במפורש, שאוסף כל הטרנספורמציות הלינאריות בין שני מרחבים נתונים הוא בעצמו מרחב וקטורי. זה מובלע בכך שהאוסף הזה איזומורפי למטריצות, שהן מרחב וקטורי, אבל כדאי לציין זאת במפורש: אם <span class="math">\(V,W\)</span> הם שני מרחבים וקטוריים, אז קבוצת כל הטרנספורמציות הלינאריות <span class="math">\(T:V\to W\)</span>, שמסומנת לעתים כ-<span class="math">\(\text{Hom}\left(V,W\right)\)</span>, היא עצמה מרחב וקטורי, עם פעולות החיבור והכפל בסקלר ה"טבעיות" (כלומר, הטרנספורמציה <span class="math">\(T+S\)</span> מוגדרת על ידי <span class="math">\(\left(T+S\right)\left(v\right)=T\left(v\right)+S\left(v\right)\)</span> ו-<span class="math">\(\left(\lambda T\right)\left(v\right)=\lambda T\left(v\right)\)</span>). יתר על כן, אם <span class="math">\(V,W\)</span> הם ממימד סופי אז <span class="math">\(\text{dim}\text{Hom}\left(V,W\right)=\text{dim} V\cdot\text{dim}W\)</span> - לא מפתיע כל כך מכיוון שהמטריצות שמייצגות טרנספורמציה מ-<span class="math">\(V\)</span> אל <span class="math">\(W\)</span> הן מטריצות מסדר <span class="math">\(\dim W\times\dim V\)</span>, ומרחב המטריצות מסדר <span class="math">\(n\times m\)</span> הוא ממימד <span class="math">\(nm\)</span> (חשבו על בסיס עבורו).</p>
<p>כדי לחסוך בסימונים, במקום לכתוב <span class="math">\(\text{Hom}\left(V,\mathbb{F}\right)\)</span> כדי לתאר את מרחב הפונקציונלים הלינאריים על <span class="math">\(V\)</span>, פשוט נסמן אותו כ-<span class="math">\(V^{*}\)</span>. כעת, מכיוון ש-<span class="math">\(\mathbb{F}\)</span> הוא מרחב וקטורי ממימד 1 מעל עצמו, אז <span class="math">\(\dim V^{*}=\dim V\)</span>, ולכן <span class="math">\(V\)</span> ו-<span class="math">\(V^{*}\)</span> איזומורפיים כמרחבים וקטוריים (כזכור, כל שני מרחבים וקטוריים סוף ממדיים מאותו מימד הם איזומורפיים). מה שמעניין כאן הוא שאני רואה ששני המרחבים איזומורפיים, אבל לא הצגתי שום איזומורפיזם מפורש עבורם; האם ניתן לעשות זאת?</p>
<p>ובכן, נקבע בסיס <span class="math">\(B=\left\{ b_{1},\dots,b_{n}\right\} \)</span> ל-<span class="math">\(V\)</span>. כעת, לכל <span class="math">\(b_{i}\)</span>, נגדיר פונקציונל <span class="math">\(f_{b_{i}}\)</span> באופן הבא: <span class="math">\(f_{b_{i}}\left(b_{j}\right)=\delta_{ij}\)</span> כאשר <span class="math">\(\delta_{ij}\)</span> היא <strong>הדלתא של קרונקר</strong>: אם <span class="math">\(i\ne j\)</span> אז <span class="math">\(\delta_{ij}=0\)</span> ואם <span class="math">\(i=j\)</span> אז <span class="math">\(\delta_{ij}=1\)</span>. זה בסך הכל סימון, אבל כזה שהוא נוח למדי לעתים קרובות.</p>
<p>הגדרתי את הפעולה של <span class="math">\(f_{b_{i}}\)</span> רק על אברי <span class="math">\(B\)</span>, אבל כבר ראינו שדי בכך כדי להגדיר את פעולת <span class="math">\(f_{b_{i}}\)</span> על כל אברי המרחב; הטענה שלי היא שקבוצת הפונקציונלים <span class="math">\(B^{*}=\left\{ f_{b_{1}},\dots,f_{b_{n}}\right\} \)</span> היא בסיס של <span class="math">\(V^{*}\)</span>, ומכיוון שהיא מגודל <span class="math">\(n\)</span> רק צריך להראות שהיא בלתי תלויה לינארית. כלומר, נניח ש-<span class="math">\(\sum\lambda_{i}f_{b_{i}}=0\)</span> - איבר האפס כאן הוא "פונקציונל האפס", הפונקציונל שמחזיר 0 לכל קלט. כעת, נפעיל את <span class="math">\(\sum\lambda_{i}f_{b_{i}}\)</span> על <span class="math">\(b_{j}\)</span> ונקבל <span class="math">\(0=\sum\lambda_{i}f_{b_{i}}\left(b_{j}\right)=\sum\lambda_{i}\delta_{ij}=\lambda_{j}\)</span> וכך קיבלנו ש-<span class="math">\(\lambda_{j}=0\)</span> לכל <span class="math">\(j\)</span>, כלומר הפונקציונלים אכן בלתי תלויים לינארית, והקבוצה <span class="math">\(B^{*}\)</span> היא אכן בסיס למרחב <span class="math">\(V^{*}\)</span>. הדמיון הרב בין <span class="math">\(V\)</span> ל-<span class="math">\(V^{*}\)</span> גורם לנו לקרוא ל-<span class="math">\(V^{*}\)</span> <strong>המרחב הדואלי</strong> ל-<span class="math">\(V\)</span>; ו-<span class="math">\(B^{*}\)</span> הוא באופן בלתי מפתיע <strong>הבסיס הדואלי</strong> ל-<span class="math">\(B\)</span>.</p>
<p>אם לעשות משהו פעם אחת עבד, למה לא לעשות אותו פעמיים? נשאלת השאלה מהו <span class="math">\(\left(V^{*}\right)^{*}\)</span>, שאסמן בקיצור <span class="math">\(V^{**}\)</span> - מהו המרחב הדואלי למרחב הדואלי של <span class="math">\(V\)</span>? פורמלית זהו אוסף של פונקציונלים ש<strong>הקלטים</strong> שלהם הם בעצמם פונקציונלים של <span class="math">\(V\)</span>; אבל אני רוצה לשכנע אתכם שבמובן מאוד חזק, <span class="math">\(V^{**}\)</span> הוא בעצמו <span class="math">\(V\)</span>. לשם כך אני אראה איזומורפיזם בין <span class="math">\(V\)</span> ל-<span class="math">\(V^{**}\)</span>, אבל לא סתם איזומורפיזם אלא איזומורפיזם שיהיה <strong>קנוני</strong> במובן שתכף אסביר. ההגדרה שלו היא טיפה מבלבלת והופכת את הקיבה במבט ראשון (למרות שאם נודה על האמת, היא מאוד פשוטה), וזה בדיוק האפקט שאני רוצה שירגיש כאן מי שנתקל לראשונה בעניינים הללו. פשוט תחשבו שאתם ברכבת הרים ויהיה בסדר.</p>
<p>ובכן, יהא <span class="math">\(v\in V\)</span> איבר כלשהו של <span class="math">\(V\)</span>. בואו נגדיר פונקציונל לינארי <span class="math">\(L_{v}:V^{*}\to\mathbb{F}\)</span> באופן הבא: <span class="math">\(L_{v}\left(f\right)=f\left(v\right)\)</span>. כלומר, <span class="math">\(L_{v}\)</span> הוא בסך הכל יצור מאוד דומה לפונקציונל ה"הצבה בפולינום" שראינו בתחילת הפוסט, רק שהפעם הוא מקבל כקלט פונקציונל <span class="math">\(f\)</span> ולא פולינום <span class="math">\(p\)</span>, אבל הפעולה שלו זהה - הוא מציב בפונקציונל את הערך <span class="math">\(v\)</span> שהוא "hard coded'' בתוך הגדרת <span class="math">\(L_{v}\)</span> ומחזיר את התוצאה. כעת צריך לבדוק שזה באמת פונקציונל לינארי, כלומר לשים לב לכך ש:</p>
<p><span class="math">\(L_{v}\left(\alpha f+\beta g\right)=\left(\alpha f+\beta g\right)\left(v\right)=\alpha f\left(v\right)+\beta g\left(v\right)=\alpha L_{v}\left(f\right)+\beta L_{v}\left(g\right)\)</span></p>
<p>זה נובע ממש מההגדרות, אז אין לנו בעיה. אבל מדוע מה שתיארנו כאן הוא איזומורפיזם בין <span class="math">\(V\)</span> ובין <span class="math">\(V^{**}\)</span>? ובכן, בגלל ש-</p>
<p><span class="math">\(L_{\alpha v+\beta u}\left(f\right)=f\left(\alpha v+\beta u\right)=\alpha f\left(v\right)+\beta f\left(u\right)=\alpha L_{v}\left(f\right)+\beta L_{u}\left(f\right)\)</span></p>
<p>מכיוון שזה נכון לכל <span class="math">\(f\in V^{*}\)</span> אפשר פשוט לכתוב <span class="math">\(L_{\alpha v+\beta u}=\alpha L_{v}+\beta L_{u}\)</span>, מה שאומר שהטרנספורמציה <span class="math">\(T\left(v\right)=L_{v}\)</span> היא טרנספורמציה לינארית <span class="math">\(T:V\to V^{**}\)</span>. במילים: זו טרנספורמציה שלוקחת וקטור של <span class="math">\(V\)</span> ומחזירה פונקציונל שמקבל כקלט פונקציונל של <span class="math">\(V\)</span>. יש לנו כאן שלוש רמות שונות של טרנספורמציה לינארית, ועוד היד נטויה.</p>
<p>כעת, מכיוון ש-<span class="math">\(\dim V^{**}=\dim V^{*}=\dim V\)</span>, כדי להשתכנע ש-<span class="math">\(T\)</span> היא איזומורפיזם מספיק להראות שהיא חח"ע, כלומר ש-<span class="math">\(\dim\ker T=0\)</span> (כי אז ינבע ש-<span class="math">\(\dim\text{Im}T=\dim V-\dim\ker T=\dim V\)</span> ולכן <span class="math">\(\text{Im}T=V^{**}\)</span>). במילים אחרות, צריך להראות ש-<span class="math">\(L_{v}\)</span> הוא פונקציונל האפס רק אם <span class="math">\(v=0\)</span>. כעת, אם <span class="math">\(L_{v}\)</span> הוא פונקציונל האפס זה אומר ש-<span class="math">\(f\left(v\right)=0\)</span> לכל פונקציונל <span class="math">\(f:V\to\mathbb{F}\)</span>. אבל אם <span class="math">\(L_{v}\)</span> איננו פונקציונל האפס ברור שקיימים פונקציונלים שלא מתאפסים עליו; תשלימו את הקבוצה <span class="math">\(\left\{ v\right\} \)</span> לבסיס של <span class="math">\(V\)</span> ואז תסתכלו על אברי הבסיס הדואלי, יהיה שם פונקציונל שלא מתאפס על <span class="math">\(v\)</span>...</p>
<p>לסיכום, ראינו ש-<span class="math">\(V^{**}\)</span> איזומורפי ל-<span class="math">\(V\)</span>. האיזומורפיזם הזה הוא קנוני במובן זה שהוא אינו תלוי בבחירת בסיס ל-<span class="math">\(V\)</span>. כאשר ראינו ש-<span class="math">\(V^{*}\)</span> איזומורפי ל-<span class="math">\(V\)</span>, היינו חייבים לבחור בסיס ל-<span class="math">\(V\)</span> כדי לקבל איזומורפיזם, ויש הרבה מאוד בסיסים שאפשר לבחור ולכן יש הרבה מאוד איזומורפיזמים אפשריים ולא ברור מי מהם הוא "הכי טבעי"; כאן לעומת זאת אין ממש ספק שהאיזומורפיזם שהצגתי הוא הטבעי ביותר. למי שיש בכל זאת ספק רק אעיר שאפשר לתת משמעות מתמטית לחלוטין ל"קנוניות" כאן באמצעות תורת הקטגוריות; נוותר על זה להפעם.</p>
<p>עכשיו אני רוצה לדבר על משהו קצת שונה - האופן שבו אפשר להבין את הגאומטריה של מרחבים וקטוריים באמצעות פונקציונלים.</p>
<p>ראשית, שימו לב שאפשר לחשוב על פונקציונל באופן כללי בתור <strong>פולינום לינארי במספר משתנים</strong>. למה הכוונה? קחו בסיס <span class="math">\(B=\left\{ b_{1},\dots,b_{n}\right\} \)</span> ל-<span class="math">\(V\)</span> ופונקציונל <span class="math">\(f\)</span>, ובואו נסמן <span class="math">\(a_{i}=f\left(b_{i}\right)\)</span>. כעת, איך <span class="math">\(f\)</span> פועלת על וקטור <span class="math">\(v\)</span> שוקטור הקואורדינטות שלו על פי <span class="math">\(B\)</span> הוא <span class="math">\(\left[\lambda_{1},\dots,\lambda_{n}\right]\)</span> (כלומר, <span class="math">\(v=\sum\lambda_{i}b_{i}\)</span>)? פשוט מאוד:</p>
<p><span class="math">\(f\left(v\right)=f\left(\sum\lambda_{i}v_{i}\right)=\sum\lambda_{i}f\left(b_{i}\right)=\sum a_{i}\lambda_{i}\)</span></p>
<p>זה אומר שאפשר לחשוב על <span class="math">\(f\)</span> בתור הפולינום <span class="math">\(p\left(x_{1},\dots,x_{n}\right)=a_{1}x_{1}+\dots+a_{n}x_{n}\)</span>, והצבה של <span class="math">\(v\)</span> ב-<span class="math">\(f\)</span> היא כמו הצבה של וקטור הקואורדינטות של <span class="math">\(v\)</span> (על פי <span class="math">\(B\)</span>) בתוך ה-<span class="math">\(x\)</span>-ים של <span class="math">\(p\)</span>.</p>
<p>כעת, כל פונקציונל לינארי <span class="math">\(f\in V^{*}\)</span> שאיננו פונקציונל האפס בהכרח חייב לקיים <span class="math">\(\text{Im}f=1\)</span>, כי המימד של המרחב שאליו <span class="math">\(f\)</span> הולך הוא 1. לכן <span class="math">\(\dim\ker f=\dim V-\dim\text{Im}f=n-1\)</span> - הגרעין של <span class="math">\(f\)</span>, אוסף כל הוקטורים ש-<span class="math">\(f\)</span> מעביר לאפס, הוא ממימד קטן ב-1 מהמימד של <span class="math">\(V\)</span> עצמו. לתת-מרחב לינארי כזה, שהמימד שלו קטן ב-1 מהמימד של המרחב כולו, קוראים <strong>על-מישור</strong> (hyperplane). השם "על-מישור" מגיע מהמקרה של <span class="math">\(V=\mathbb{R}^{3}\)</span>; במקרה זה העל-מישורים של המרחב הם מישורים במובן הרגיל ביותר של המילה; ולכן באופן מוכלל קוראים ליצורים כאלו "על-מישורים". אני חושב שהדוגמה הכי קלה היא דווקא עבור <span class="math">\(V=\mathbb{R}^{2}\)</span> - במקרה זה העל-מישורים הם פשוט ישרים (ספציפית, ישרים שעוברים דרך הראשית).</p>
<p>הנה דרך נוספת לחשוב על כך: פולינום בשני משתנים <span class="math">\(p\left(x,y\right)=ax+by\)</span> מגדיר לנו די בבירור קו ישר באמצעות המשוואה <span class="math">\(ax+by=0\)</span> - דיברתי כבר על כך בפוסטים קודמים ועל איך שזו "הצורה הכללית" של כל הישרים שעוברים דרך הראשית. כל הדיון למעלה הוא פשוט הכללה של זה.</p>
<p>כעת, אלו מכם שזוכרים משהו מגאומטריה ודאי יודעים שחיתוך של שני מישורים הוא קו ישר. כלומר, חיתוך של שני מישורים מהווה מרחב במימד קטן ב-1 מזה של המישורים שחותכים - הוא על-מישור שלהם עצמם. האם זו תופעה כללית? כלומר, האם אפשר לקבל תת-מרחבים לינאריים יותר ויותר כלליים של <span class="math">\(V\)</span> על ידי חיתוך של על-מישורים? התשובה חיובית, וכדי לסגור את השאלה באופן מוחלט אני אכניס עוד סימון אחד ודי.</p>
<p>נניח ש-<span class="math">\(V\)</span> הוא מרחב וקטורי סוף ממדי, ו-<span class="math">\(W\)</span> תת-מרחב שלו. אז נסמן ב-<span class="math">\(W^{0}\)</span> את אוסף כל הפונקציונלים הלינאריים ב-<span class="math">\(V^{*}\)</span> שמתאפסים על <strong>כל</strong> איבר ב-<span class="math">\(W\)</span>. זה אוסף לא ריק, כי פונקציונל האפס תמיד שם; לא קשה לראות ש-<span class="math">\(W^{0}\)</span> הוא תת מרחב של ממש (כי אם נחבר שני פונקציונלים שמתאפסים על כל אברי <span class="math">\(W\)</span>, גם התוצאה תתאפס על כל אברי <span class="math">\(W\)</span> וכך גם עם כפל בסקלר). כעת נובעת התוצאה הלא ממש מפתיעה הבאה:</p>
<p><span class="math">\(\dim W+\dim W^{0}=\dim V\)</span></p>
<p>ובמילים, ככל ש-<span class="math">\(W\)</span> קטן יותר, כך קבוצת הפונקציונלים שמתאפסת עליו גדולה יותר. אם <span class="math">\(W\)</span> הוא על-מישור, אז אוסף כל הפונקציונלים שמאפסים אותו הוא חד ממדי, אבל אם <span class="math">\(W\)</span> הוא ממימד קטן ב-2 ממימד <span class="math">\(V\)</span> אז אוסף הפונקציונלים שמאפסים אותו הוא ממימד 2 וכן הלאה.</p>
<p>התוצאה הזו לא מפתיעה כי היא נראית בדיוק כמו <span class="math">\(\dim\ker T+\dim\text{Im}T=\dim V\)</span>, וההוכחה היא דומה מאוד להוכחה של המשפט ההוא: ניקח בסיס עבור <span class="math">\(W\)</span> ונשלים אותו לבסיס של <span class="math">\(V\)</span> - <span class="math">\(B=\left\{ b_{1},\dots,b_{m},b_{m+1},\dots,b_{n}\right\} \)</span>, כאשר <span class="math">\(m=\dim W\)</span> ו-<span class="math">\(m\)</span> הוקטורים הראשונים הם הבסיס של <span class="math">\(W\)</span>. כעת בואו נסתכל על הבסיס הדואלי <span class="math">\(B^{*}=\left\{ f_{1},\dots,f_{n}\right\} \)</span> ונטען ש-<span class="math">\(\left\{ f_{m+1},\dots,f_{n}\right\} \)</span> הם בדיוק בסיס ל-<span class="math">\(W^{0}\)</span>, מה שיוכיח שהמימד של <span class="math">\(W^{0}\)</span> הוא בדיוק <span class="math">\(n-m=\dim V-\dim W\)</span>.</p>
<p>ובכן, זה שכל <span class="math">\(f_{i}\)</span> כזו עם <span class="math">\(m&amp;lt;i\le n\)</span> מאפסת כל איבר של <span class="math">\(W\)</span> זה ברור - <span class="math">\(f_{i}\left(b_{j}\right)=0\)</span> לכל <span class="math">\(1\le j\le m\)</span> ולכן <span class="math">\(f_{i}\)</span> מאפסת כל איבר שניתן לכתוב כצירופים לינאריים רק של <span class="math">\(b_{1},\dots,b_{m}\)</span>. זה אומר ש-<span class="math">\(\text{span}\left\{ f_{m+1},\dots,f_{n}\right\} \subseteq W^{0}\)</span>, אבל מה עם הכיוון השני? ובכן, אם <span class="math">\(g\in W^{0}\)</span> הוא פונקציונל שמאפס את כל אברי <span class="math">\(W\)</span>, נכתוב אותו כצירוף לינארי של אברי הבסיס - <span class="math">\(g=\sum\lambda_{j}f_{j}\)</span>, וכעת נציב בו לפי התור את <span class="math">\(b_{i}\)</span> עבור <span class="math">\(1\le i\le m\)</span> - אברי הבסיס של <span class="math">\(W\)</span> שהם כמובן גם איברים של <span class="math">\(W\)</span> ולכן <span class="math">\(g\left(b_{i}\right)=0\)</span> לכל אחד מהם. נקבל <span class="math">\(0=g\left(b_{i}\right)=\sum\lambda_{j}f_{j}\left(b_{i}\right)=\sum\lambda_{j}\delta_{ij}=\lambda_{i}\)</span> והנה - קיבלנו שבצירוף הלינארי שמרכיב את <span class="math">\(g\)</span>, כל המקדמים <span class="math">\(\lambda_{i}\)</span> עבור <span class="math">\(1\le i\le m\)</span> הם בהכרח אפס, ולכן הוקטורים שפורשים את כל ה-<span class="math">\(g\)</span>-ים הללו הם <span class="math">\(\left\{ f_{m+1},\dots,f_{n}\right\} \)</span>. זה מסיים את ההוכחה.</p>
<p>בואו נסכם לרגע. ראינו שלכל תת מרחב <span class="math">\(W\)</span> של <span class="math">\(V\)</span> קיים תת-מרחב <span class="math">\(W^{0}\)</span> של <span class="math">\(V^{*}\)</span> של "הפונקציונלים שמתאפסים על <span class="math">\(W\)</span>" וגם הבנו מה המימד שלו. זה כיוון אחד - מה עם הכיוון השני? האם כל תת-מרחב <span class="math">\(U\)</span> של <span class="math">\(V^{*}\)</span> מגדיר תת מרחב של <span class="math">\(V\)</span>, של "כל אברי <span class="math">\(V\)</span> שמאפסים את כל הפונקציונלים ב-<span class="math">\(U\)</span>"? התשובה חיובית, אבל אין צורך לעבוד שוב כדי לראות זאת; אולי כבר הבנתם שאנחנו פשוט יכולים להשתמש בתוצאה שכבר ראינו ובדואליות של <span class="math">\(V\)</span> ו-<span class="math">\(V^{*}\)</span>. הבה ונניח שיש לנו תת-מרחב <span class="math">\(U\)</span> של <span class="math">\(V^{*}\)</span>; אז ממה שכבר ראינו, קיים תת-מרחב <span class="math">\(U^{0}\)</span> של <span class="math">\(V^{**}\)</span> של כל האיברים של <span class="math">\(V^{**}\)</span> שמאפסים את כל אברי <span class="math">\(U\)</span>. אבל מה זה <span class="math">\(V^{**}\)</span>? ראינו שכל איבר בו הוא פונקציונל <span class="math">\(L_{v}\)</span> עבור <span class="math">\(v\in V\)</span>, כך ש <span class="math">\(L_{v}\left(f\right)=f\left(v\right)\)</span>; אם כן, מה זה אומר שפונקציונל <span class="math">\(L_{v}\)</span> מאפס את כל <span class="math">\(U\)</span>? זה אומר שלכל <span class="math">\(f\in U\)</span> מתקיים <span class="math">\(L_{v}\left(f\right)=0\)</span>, כלומר <span class="math">\(f\left(v\right)=0\)</span>, כלומר <span class="math">\(v\)</span> הוא וקטור של <span class="math">\(V\)</span> שמאופס על ידי כל אברי <span class="math">\(U\)</span>. מכאן שאפשר לחשוב על <span class="math">\(U^{0}\)</span> בתור תת-מרחב של <span class="math">\(V\)</span> (לפדנטיים - לא הוא, אלא העותק האיזומורפי שלו ב-<span class="math">\(V\)</span> על ידי האיזומורפיזם הקנוני של <span class="math">\(V\)</span> עם <span class="math">\(V^{**}\)</span>) ויתקיים <span class="math">\(\dim U+\dim U^{0}=\dim V^{*}\)</span>.</p>
<p>שימו לב כמה זה נחמד: מצד אחד יש לנו תת-קבוצות של המרחב (למשל, מישורים וישרים ב-<span class="math">\(\mathbb{R}^{3}\)</span>), מצד שני יש לנו קבוצות של פונקציונלים לינאריים (או בניסוח אחר, פולינומים לינאריים במספר משתנים) ואנחנו רואים שהקבוצות הללו הן אותו הדבר במובן מאוד חזק ואפשר לקבל מכל אחת את השניה.</p>
<p>הרעיונות הללו הם בדיוק מה שעומד בבסיס הגאומטריה האלגברית; השאלה הראשונה שנשאלת כאשר מתחילים ללמוד גאומטריה אלגברית היא איך נראית הדואליות הזו כאשר רוצים לתאר מרחבים קצת יותר מחוכמים, ולשם כך מדברים על פולינומים במספר משתנים ממעלה <strong>כלשהי</strong>, לא רק פולינומים לינאריים. כך למשל המשטח שהוא פני עיגול (<strong>ספרה</strong>) ברדיוס <span class="math">\(R\)</span> ניתן לתיאור כאוסף האפסים של הפולינום <span class="math">\(p\left(x,y,z\right)=x^{2}+y^{2}+z^{2}-R^{2}\)</span> שהוא פולינום ממעלה שניה; וכשמתירים מעלה כלשהי, יכולת התיאור גדלה פלאים. הקבוצות שניתנות לתיאור באופן הזה נקראות <strong>יריעות אלגבריות</strong>, והאבחנה הבסיסית היא שמתקיימת דואליות דומה מאוד לזו שהצגתי לעיל בין יריעות אלגבריות ובין אוספים של פולינומים. עם זאת, הסיטואציה מורכבת משמעותית יותר מזו שראינו למעלה וכדי לתת ניסוחים מדוייקים למה שהולך שם צריך להשתמש במושגים מתמטיים שהאלגברה הלינארית לא נכנסת אליהם (אידאלים, חוגי מנה, טופולוגיה...) ולכן הפוסטים בנושא ייאלצו להמתין.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/new_site/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>