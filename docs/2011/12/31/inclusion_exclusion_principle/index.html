<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>עקרון ההכלה וההפרדה, ואז הכללה והפחדה - לא מדויק</title>
    <link rel="icon" type="image/x-icon" href="/new_blog/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                text-align: center;
                margin-bottom: 10px;
            }
            
            .top-nav .nav-links {
                flex-direction: column;
                width: 100%;
            }
            
            .top-nav .nav-links a {
                text-align: center;
                padding: 8px;
            }
            
            .top-nav .search-box {
                width: 100%;
                flex-direction: column;
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/new_blog/" class="site-title">לא מדויק</a>
            <div class="nav-links">
                <a href="/new_blog/">דף הבית</a>
                <a href="/new_blog/random.html">פוסט אקראי</a>
                <a href="/new_blog/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/new_blog/2011/12/24/simultaneous_diagonalization/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">להטיל לכסון סימולטני בתת-מרחב שמור, בערך</span>
            </a>
            

            
            <a href="/new_blog/2012/01/07/mobius_inversion_formula/" class="nav-link nav-next">
                <span class="nav-label">← פוסט חדש יותר</span>
                <span class="nav-title">נוסחת ההיפוך של מביוס</span>
            </a>
            
        </nav>
        
        
        <header>
            <h1>עקרון ההכלה וההפרדה, ואז הכללה והפחדה</h1>
            <div class="post-meta">
                <span class="date">2011-12-31</span>
                
                <span class="categories">
                    | קטגוריות:
                    
                    <a href="/categories/קומבינטוריקה.html">קומבינטוריקה</a>
                    
                </span>
                
                
                <span class="tags">
                    | תגיות:
                    
                    <a href="/tags/אקספוננט.html">אקספוננט</a>
                    
                    <a href="/tags/עקרון ההכלה וההפרדה.html">עקרון ההכלה וההפרדה</a>
                    
                    <a href="/tags/קומבינטוריקה.html">קומבינטוריקה</a>
                    
                </span>
                
            </div>
        </header>
        
        <article>
            <p>אני רוצה לדבר הפעם על מושג חשוב בקומבינטוריקה ובחיים בכלל - <strong>עקרון ההכלה וההפרדה</strong>. הדובדבן שבקצפת יהיה להראות איך הוא קשור למשפט בתורת המספרים - <strong>נוסחת ההיפוך של מביוס</strong>, אבל עוד חזון למועד, בפוסט הבא. קודם כל נבין מהו עקרון ההכלה וההפרדה ואיך עושים איתו דברים מעניינים, ואז נבין מה הוא אומר <strong>באמת</strong>, כלומר נציג גרסה מוכללת שלו. יהיה אקשן.</p>
<h2><strong>מהו עקרון ההכלה וההפרדה</strong></h2>
<p>קומבינטוריקה אנומרטיבית היא התחום המתמטי שעוסק, פחות או יותר, בבעיה הבאה: "הנה לך קבוצה סופית, כמה איברים יש בה?", כאשר לרוב הקבוצה הזו תלויה באיזה פרמטר <span class="math">\(n\)</span> ואנו רוצים את התשובה כפונקציה של <span class="math">\(n\)</span>. הנה כמה דוגמאות לבעיות שבכולן נטפל בקרוב: קבוצת המספרים הטבעיים בין <span class="math">\(1\)</span> ל-<span class="math">\(n\)</span> שאינם מתחלקים ב-2, 3 או 5; קבוצת המספרים בין 1 ל-<span class="math">\(n\)</span> שזרים ל-<span class="math">\(n\)</span> (כלומר, אין להם מחלקים טבעיים משותפים הגדולים מ-1), וקבוצת הפרות הסדר על <span class="math">\(n\)</span> איברים - בלשון ציורית, מספר הדרכים שבהן יכול דוור מבולבל (אם אנחנו שונאים את ניומן מסיינפלד) או מזכירה מבולבלת (אם אנחנו שונאים נשים) לחלק <span class="math">\(n\)</span> מכתבים ל-<span class="math">\(n\)</span> האנשים שאמורים לקבל אותם באופן כזה שאף מכתב לא יגיע ליעדו (למשל, אם האנשים הם 1,2,3 אז אפשרות אחת היא שהמכתב של 3 יגיע ל-1, שהמכתב של 2 יגיע ל-3, ושהמכתב של 1 יגיע ל-2).</p>
<p>בואו נתחיל מגרסה עוד יותר פשוטה של הבעיה הראשונה: כמה מספרים בין 1 ל-100 <strong>כן</strong> מתחלקים ב-2 או ב-3? ובכן, בדיוק 50 מספרים מתחלקים ב-2 - כל הזוגיים. כמו כן, 33 מתחלקים ב-3; כל המספרים שהם כפולות של 3 עד 99, ו-100 לא עוזר לנו כי אינו מתחלק ב-3. קצת מחשבה מראה לנו את הנוסחה הכללית: מספרים מ-<span class="math">\(1\)</span> ועד <span class="math">\(n\)</span> שמתחלקים ב-<span class="math">\(k\)</span> יש בדיוק, אבל בדיוק, <span class="math">\(\left\lfloor \frac{n}{k}\right\rfloor \)</span>, כשהקווים מייצגים ערך שלם תחתון: אם התקבלה תוצאה שברית, מעגלים למטה למספר השלם הקרוב.</p>
<p>אם כן, הפיתוי גדול לומר שיש <span class="math">\(50+33=83\)</span> מספרים בין 1 ו-100 שמתחלקים ב-2 או ב-3. אבל ספירה מהירה תראה שזה לא נכון. בעצם, עזבו אתכם ממספרים בין 1 ל-100 שקשה לספור; אם ננסה באותה שיטה לספור מספרים בין 1 ל-10 נקבל <span class="math">\(8\)</span> מספרים, אבל בבירור יש רק 7: <span class="math">\(\left\{ 2,3,4,6,8,9,10\right\} \)</span>. איפה הטעות שלנו? במספר המעצבן 6, שמתחלק בו זמנית גם ב-2 וגם ב-3. ספרנו אותו פעמיים: פעם אחת כחבר בקבוצה <span class="math">\(\left\{ 2,4,6,8,10\right\} \)</span> של מספרים שמתחלקים ב-2, ופעם אחת בקבוצה <span class="math">\(\left\{ 3,6,9\right\} \)</span> של מספרים שמתחלקים ב-3. את הספירה הכפולה הזו צריך לתקן - פשוט נחסיר 1 מהתוצאה.</p>
<p>עבור מספרים בין 1 ל-100 הרעיון דומה; יש 83 מספרים פחות כמות המספרים בין 1 ל-100 שמתחלקים גם ב-2 וגם ב-3. למזלנו קל לדעת מיהם - אלו בדיוק המספרים שמתחלקים 6, כלומר <span class="math">\(\left\lfloor \frac{100}{6}\right\rfloor =16\)</span>. קיבלנו שיש <span class="math">\(50+33-16=67\)</span> מספרים בין 1 ל-100 שמתחלקים או ב-2, או ב-3, או בשניהם.</p>
<p>את הרעיון הכללי אפשר לנסח כך: אם <span class="math">\(A,B\)</span> הן קבוצות, אז <span class="math">\(\left|A\cup B\right|=\left|A\right|+\left|B\right|-\left|A\cap B\right|\)</span> - גודל הקבוצה <span class="math">\(A\cup B\)</span> שמכילה את כל האיברים של <span class="math">\(A,B\)</span> הוא כסכום גדלי הקבוצות <span class="math">\(A,B\)</span> פחות הגודל של הקבוצה <span class="math">\(A\cap B\)</span> של איברים ששייכים הן ל-<span class="math">\(A\)</span> והן ל-<span class="math">\(B\)</span>. השלב הבא הוא לנסח את המשפט עבור שלוש קבוצות, <span class="math">\(A,B,C\)</span>. הניחוש הראשוני הוא לומר ש-</p>
<p><span class="math">\(\left|A\cup B\cup C\right|=\left(\left|A\right|+\left|B\right|+\left|C\right|\right)-\left(\left|A\cap B\right|+\left|A\cap C\right|+\left|B\cap C\right|\right)\)</span></p>
<p>וזה כמעט נכון, אבל לא נכון עד הסוף, כי אם יש איבר שנמצא הן ב-<span class="math">\(A\)</span>, הן ב-<span class="math">\(B\)</span> והן ב-<span class="math">\(C\)</span> הוא אמנם נספר שלוש פעמים ב-<span class="math">\(\left|A\right|+\left|B\right|+\left|C\right|\)</span> אבל לאחר מכן הוא גם מוחסר שלוש פעמים ב-<span class="math">\(-\left(\left|A\cap B\right|+\left|A\cap C\right|+\left|B\cap C\right|\right)\)</span> ובסופו של דבר יוצא שהוא לא נספר כלל. לכן צריך לתקן את הנוסחה על ידי הוספת <span class="math">\(\left|A\cap B\cap C\right|\)</span>.</p>
<p>מכאן כבר אפשר לנחש את המקרה הכללי: אם יש לנו קבוצות <span class="math">\(A_{1},\dots,A_{k}\)</span> ואנו רוצים לדעת מה הגודל של <span class="math">\(\bigcup_{i=1}^{k}A_{i}\)</span>, קודם כל נסכום את הגדלים של כל הקבוצות, אחר כך נחסיר את הגודל של כל החיתוכים של שתי קבוצות, נחבר את הגודל של חיתוכים של שלוש, נחסיר את הגודל של חיתוכים של ארבע... אני אומר את זה מילולית כי לכתוב את זה בנוסחה - ובכן, איך נאמר זאת בעדינות - זה כואב. הנה הנוסחה:</p>
<p><span class="math">\(\left|\bigcup_{i=1}^{n}A_{i}\right|=\sum_{i=1}^{n}\left|A_{i}\right|-\sum_{1\le i&amp;lt;j\le n}\left|A_{i}\cap A_{j}\right|+\dots+\left(-1\right)^{n+1}\left|\bigcap_{i=1}^{n}A_{i}\right|\)</span></p>
<p>לקצרנים שבינינו, אפשר גם עם סכום כפול:</p>
<p><span class="math">\(\left|\bigcup_{i=1}^{n}A_{i}\right|=\sum_{t=1}^{n}\sum_{1\le i_{1}&amp;lt;i_{2}&amp;lt;\dots&amp;lt;i_{t}\le n}\left(-1\right)^{t+1}\left|\bigcap_{j=1}^{t}A_{i_{j}}\right|\)</span></p>
<p>לא נעים כל כך, אבל העיקרון עצמו ברור למדי. עם זאת, צריך גם להוכיח שהוא עובד. הרעיון הוא להסתכל על איבר כלשהו <span class="math">\(x\in\bigcup_{i=1}^{n}A_{i}\)</span> ולשאול את עצמנו - מה הוא תורם לאגף ימין, ומה הוא תורם לאגף שמאל? לאגף שמאל הוא תורם בדיוק 1; אגף ימין קצת יותר מסובך. נניח ש-<span class="math">\(x\)</span> נמצא בדיוק ב-<span class="math">\(k\)</span> קבוצות, אז לכל <span class="math">\(t&gt;k\)</span>, פשוט לא ייתכן ש-<span class="math">\(x\in\bigcap_{j=1}^{t}A_{i_{j}}\)</span> כי אנחנו חותכים פה יותר קבוצות מאשר יש קבוצות שמכילות את <span class="math">\(x\)</span> ולכן הוא לא בחיתוך. לכן מה שרלוונטי מראש הוא רק <span class="math">\(t\le k\)</span>, וגם אז - רק חיתוכים <span class="math">\(\bigcap_{j=1}^{t}A_{i_{j}}\)</span> שבהם <strong>כל</strong> הקבוצות כוללות את <span class="math">\(x\)</span>, כלומר כל הקבוצות נלקחות מתוך <span class="math">\(k\)</span> הקבוצות שכוללות את <span class="math">\(x\)</span> מלכתחילה. המספר שלהן הוא מה שמסמנים כ-<span class="math">\({k \choose t}\)</span>: מספר האפשרויות לבחור <span class="math">\(t\)</span> מתוך <span class="math">\(k\)</span>. זה אומר ש-<span class="math">\(x\)</span> תורם לסכום באגף ימין בדיוק את תת-הסכום הבא:</p>
<p><span class="math">\(\sum_{t=1}^{k}{k \choose t}\left(-1\right)^{t+1}\)</span></p>
<p>כדי לחשב את הסכום הזה משתמשים בנוסחת <a href="http://www.gadial.net/2010/06/22/newton_binom/">הבינום של ניוטון</a>, שקל לראות ממנה שמתקיים <span class="math">\(0=\left(1-1\right)^{k}=\sum_{t=0}^{k}{k \choose t}\left(-1\right)^{t}\)</span>. לכן אנו מקבלים:</p>
<p><span class="math">\(\sum_{t=1}^{k}{k \choose t}\left(-1\right)^{t}=\sum_{t=0}^{k}{k \choose t}\left(-1\right)^{t+1}+1=1-\sum_{t=0}^{k}{k \choose t}\left(-1\right)^{t}=1\)</span></p>
<p>כפי שרצינו.</p>
<h2><strong>ואיך עושים איתו דברים מעניינים</strong></h2>
<p>סיימנו את ההוכחה ואפשר לעבור לאקשן - פתרון של דברים אמיתיים. נתחיל עם המספרים בין 1 ל-<span class="math">\(n\)</span> שאינם מתחלקים ב-<span class="math">\(2\)</span> או <span class="math">\(3\)</span> או <span class="math">\(5\)</span>: כאן הקבוצות הן של המספרים ש<strong>כן</strong> מתחלקים ב-2, ו<strong>כן</strong> מתחלקים ב-3, ו<strong>כן</strong> מתחלקים ב-5, ואנחנו רוצים לחסר את זה מהקבוצה של כלל המספרים, שהיא מגודל <span class="math">\(n\)</span>. לכן נקבל:</p>
<p><span class="math">\(n-\left(\left\lfloor \frac{n}{2}\right\rfloor +\left\lfloor \frac{n}{3}\right\rfloor +\left\lfloor \frac{n}{5}\right\rfloor \right)+\left(\left\lfloor \frac{n}{6}\right\rfloor +\left\lfloor \frac{n}{10}\right\rfloor +\left\lfloor \frac{n}{15}\right\rfloor \right)-\left\lfloor \frac{n}{30}\right\rfloor \)</span></p>
<p>חייבים להודות שהנוסחה הזו לא נראית הכי מלהיבה בעולם; אבל חשבו לרגע על הדרך הנאיבית לחשב את המספר הזה - לעבור על כל המספרים מ-<span class="math">\(1\)</span> עד <span class="math">\(n\)</span> ולכל אחד לבדוק אם הוא מתחלק ב-2 או 3 או 5. אם <span class="math">\(n\)</span> קטן זה לא נורא, אבל מה אם <span class="math">\(n=10^{100}\)</span>? במקרה הזה האלגוריתם שלנו לעולם לא יסתיים, ואילו בעזרת הנוסחה שלנו צריך יהיה לבצע 7 פעולות חילוק ולחבר/לחסר את התוצאות וזהו, כלומר החישוב יסתיים בחלקיקי שניה גם אם <span class="math">\(n\)</span> מפלצתי בגודלו. זו המחשה ראשונה לכוח שבהכלה והפרדה.</p>
<p>בואו נעבור לדוגמה השניה: עבור טבעי <span class="math">\(n\)</span>, <span class="math">\(\varphi\left(n\right)\)</span> ("פונקצית אוילר") מסמן את מספרם של המספרים הטבעיים בין 1 ל-<span class="math">\(n\)</span> שזרים ל-<span class="math">\(n\)</span>, כלומר שהמספר היחיד שמחלק את שניהם הוא <span class="math">\(1\)</span> עצמו. למשל, עבור <span class="math">\(6\)</span>, המספרים היחידים שקטנים ממנו וזרים לו הם 1 ו-5 ולכן <span class="math">\(\varphi\left(6\right)=2\)</span>; עבור <span class="math">\(8\)</span> אלו הם <span class="math">\(1,3,5,7\)</span> ולכן <span class="math">\(\varphi\left(8\right)=4\)</span>, וכן הלאה. אם תסתכלו בגרף של הפונקציה הזו תראו שהיא מתנהגת בצורה די מטורללת - כל הזמן קופצת בין ערכים קטנים לגדולים. נקודות השיא הן בראשוניים (מספרים שמתחלקים רק ב-1 ובעצמם): לכל מספר ראשוני <span class="math">\(p\)</span> מתקיים <span class="math">\(\varphi\left(p\right)=p-1\)</span> ולכן הערכים הגדולים ביותר של <span class="math">\(\varphi\)</span> יתקבלו על הראשוניים, שהם עצמם מפוזרים בצורה שנראית כמעט אקראית.</p>
<p>ועם זאת, יש נוסחה ל-<span class="math">\(\varphi\left(n\right)\)</span>, שמתבססת על כך שאנו יודעים בדיוק מהם הראשוניים שמחלקים את <span class="math">\(n\)</span>. יש לנוסחה הזו מספר הוכחות והאהובה עלי עושה שימוש במשפט חשוב למדי מאלגברה - "משפט השאריות הסיני". לא נדבר על זה בכלל הפעם, ובמקום זאת נראה איך גישת ההכלה וההפרדה מחסלת גם היא את הבעיה בקלות.</p>
<p>האבחנה האלגברית שבבסיס העניין היא שאם <span class="math">\(n\)</span> ו-<span class="math">\(m\)</span> לא זרים, אז קיים ראשוני <span class="math">\(p\)</span> כלשהו שמחלק את שניהם. נניח שהמחלקים הראשוניים השונים של <span class="math">\(n\)</span> הם בדיוק <span class="math">\(p_{1},\dots,p_{k}\)</span>, אז הקבוצה <span class="math">\(A_{i}\)</span> שלנו הפעם תהיה "קבוצת כל המספרים הטבעיים הקטנים או שווים ל-<span class="math">\(n\)</span> שמתחלקים ב-<span class="math">\(p_{i}\)</span>". את הגודל המדויק של הקבוצה הזו אנחנו יודעים - הוא בדיוק <span class="math">\(\frac{n}{p_{i}}\)</span>, מהנימוקים שנתתי קודם. וכמות המספרים שמתחלקים בשני ראשוניים <span class="math">\(p_{i},p_{j}\)</span> היא <span class="math">\(\frac{n}{p_{i}p_{j}}\)</span> וכן הלאה. אז הכלה והפרדה נותנת את הדבר הבא:</p>
<p><span class="math">\(\varphi\left(n\right)=n-\sum_{i}\frac{n}{p_{i}}+\sum_{i,j}\frac{n}{p_{i}p_{j}}-\dots+\left(-1\right)^{k}\frac{n}{p_{1}\cdots p_{k}}\)</span></p>
<p>על פניו, לא ברור מה הנוסחה הזו עזרה לנו, אבל שימו לב לכך ש-<span class="math">\(n\)</span> הוא גורם בכל אחד מהמחוברים, כך שניתן להוציא אותו החוצה ולהיוותר עם סכום מהצורה <span class="math">\(\left(1-\sum\frac{1}{p_{i}}+\sum\frac{1}{p_{i}p_{j}}-\dots+\left(-1\right)^{k}\frac{1}{p_{1}\cdots p_{k}}\right)\)</span>. מה שטוב בסכום הזה, שעדיין נראה מפלצתי, הוא שאפשר לכתוב אותו בצורה הרבה יותר פשוטה ומסודרת כמכפלה: <span class="math">\(\prod_{i=1}^{k}\left(1-\frac{1}{p_{i}}\right)\)</span>. כדי לראות את זה, שימו לב שאם פותחים את המכפלה הזו, מקבלים סכום של איברים כך שכל איבר הוא בעצמו מכפלה, שכל איבר בה הוא או <span class="math">\(1\)</span> או <span class="math">\(-\frac{1}{p_{i}}\)</span> (הדרך הפשוטה ביותר לראות זאת - נסו לעשות זאת עם שני ראשוניים בלבד).</p>
<p>אם כן, קיבלנו את הנוסחה <span class="math">\(\varphi\left(n\right)=n\prod_{p|n}\left(1-\frac{1}{p}\right)\)</span> (<span class="math">\(p|n\)</span> פירושו "מכפלה שנלקחת על כל הראשוניים <span class="math">\(p\)</span> שמחלקים את <span class="math">\(n\)</span>") שהיא קלה ביותר לחישוב, אם יודעים מיהם ה-<span class="math">\(p\)</span>-ים המתאימים (ולדעת מי הם - זו כבר בעיה לא פשוטה כלל).</p>
<p>בואו נעבור עכשיו להפרות סדר, שגם בהן הכלה והפרדה נותנת נוסחה סגורה, אבל מרשימה אפילו יותר מאשר במקרה הקודם שכן היא לא תכלול שום מכפלה ושום סכום, בזכות תעלול מחדו"א שנשתמש בו. הפרת סדר היא בבסיסה תמורה - סידור בשורה של המספרים מ-<span class="math">\(1\)</span> עד <span class="math">\(n\)</span>. יש באופן כללי <span class="math">\(n!=1\cdot2\cdots n\)</span> תמורות; מהן אנחנו רוצים לחסר את מספר התמורות שבהן יש לפחות אינדקס אחד <span class="math">\(i\)</span> כך שהמספר במקום ה-<span class="math">\(i\)</span> הוא <span class="math">\(i\)</span> עצמו (למשל, <span class="math">\(4132\)</span> היא תמורה כזו עם האינדקס <span class="math">\(i=3\)</span>).</p>
<p>למרבה המזל, את החישובים כאן קל מאוד לבצע. מספר התמורות שבהן <span class="math">\(k\)</span> איברים ספציפיים נמצאים במקום הנכון שלהם הוא כמספר האפשרויות לסדר את כל יתר <span class="math">\(n-k\)</span> האיברים בסדר שרירותי כלשהו, כלומר <span class="math">\(\left(n-k\right)!\)</span>. שימו לב לכך שאני <strong>מרשה</strong> לאיברים נוספים פרט ל-<span class="math">\(k\)</span> האיברים הספציפיים להיות במקום הנכון שלהם; אני פשוט לא דורש זאת במפורש. לכן <span class="math">\(\left(n-k\right)!\)</span> אינו מספר התמורות שבהן <strong>בדיוק</strong> <span class="math">\(k\)</span> איברים נמצאים במקום הנכון שלהם; צריך להיזהר לא לחשוב כך בטעות.</p>
<p>עקרון ההכלה וההפרדה מניב לנו עכשיו את הנוסחה הבאה ל-<span class="math">\(D\left(n\right)\)</span>, מספר הפרות הסדר של <span class="math">\(n\)</span> איברים:</p>
<p><span class="math">\(D\left(n\right)=n!-{n \choose 1}\left(n-1\right)!+{n \choose 2}\left(n-2\right)!-\dots+\left(-1\right)^{n}{n \choose n}\left(n-n\right)!\)</span>. כדי להבין מה פשר המקדם <span class="math">\({n \choose k}\)</span> שמופיע שם בואו נחשוב שניה איך אמורה להיראות הנוסחה: היא אמורה להתחיל עם <span class="math">\(n!\)</span>, ואז אמורים לחסר ממנה, לכל מקום בין 1 ל-<span class="math">\(n\)</span>, את מספר התמורות שבהן מקום זה מקובע. לכל מקום נקבל אותו מספר - <span class="math">\(\left(n-1\right)!\)</span>, ויש <span class="math">\({n \choose 1}\)</span> מקומות כאלו, ומכאן הכפל. בדומה, <span class="math">\({n \choose 2}\)</span> מתאים למספר האפשרויות לבחור זוג מקומות לקבע, וכן הלאה.</p>
<p>בואו נכתוב שוב את הנוסחה שקיבלתי, בצורה יותר קומפקטית: <span class="math">\(D\left(n\right)=\sum_{k=0}^{n}\left(-1\right)^{k}{n \choose k}\left(n-k\right)!\)</span>. האם יש דרך לפשט אותה עוד יותר? ובכן, <span class="math">\({n \choose k}=\frac{n!}{k!\left(n-k\right)!}\)</span> כך שאפשר לעשות כאן צמצום קטן ולקבל <span class="math">\(D\left(n\right)=\sum_{k=0}^{n}\left(-1\right)^{k}\frac{n!}{k!}=n!\left(\sum_{k=0}^{n}\frac{\left(-1\right)^{k}}{k!}\right)\)</span>. הקומבינטוריקה מביאה אותנו עד כאן ותו לא, אבל עכשיו החדו"א יכול להיכנס לפעולה.</p>
<p>כל מי שמכיר חדו"א ובוהה בנוסחה <span class="math">\(\sum_{k=0}^{n}\frac{\left(-1\right)^{k}}{k!}\)</span> כנראה ירגיש משהו מצלצל לו - זה נראה כמו פונקציית ה<a href="http://www.gadial.net/2010/03/27/exponent/">אקספוננט</a> <span class="math">\(e^{x}=\sum_{k=0}^{\infty}\frac{x^{k}}{k!}\)</span>, רק שכאן הטור סופי ולא אינסופי. במילים אחרות, <span class="math">\(\sum_{k=0}^{n}\frac{\left(-1\right)^{k}}{k!}=e^{-1}-\sum_{k=n+1}^{\infty}\frac{\left(-1\right)^{k}}{k!}\)</span>. אז קיבלנו שהסכום הוא "כמעט" <span class="math">\(\frac{1}{e}\)</span>, רק שיש גם שארית מעצבנת <span class="math">\(\sum_{k=n+1}^{\infty}\frac{\left(-1\right)^{k}}{k!}\)</span> שצריך להבין מה בדיוק, או לפחות בערך, הגודל שלה. במקרה הספציפי שלנו זה קל במיוחד כי הטור הוא מה שנקרא "טור לייבניץ" - טור מהצורה <span class="math">\(\sum\left(-1\right)^{n}a_{n}\)</span> כש-<span class="math">\(a_{n}\)</span> שואפת מונוטונית לאפס, וידוע שסכום של טור שכזה, בערכו המוחלט, הוא קטן או שווה לגודל האיבר הראשון בו. כלומר, <span class="math">\(\left|\sum_{k=n+1}^{\infty}\frac{\left(-1\right)^{k}}{k!}\right|\le\left|\frac{\left(-1\right)^{n+1}}{\left(n+1\right)!}\right|=\frac{1}{\left(n+1\right)!}\)</span>.</p>
<p>אם כן, קיבלנו את הנוסחה <span class="math">\(D\left(n\right)=n!\cdot\left(e^{-1}+\xi\left(n\right)\right)=\frac{n!}{e}+n!\xi\left(n\right)\)</span>, כשכתבתי את השגיאה ב-<span class="math">\(\xi\)</span> בדיוק כדי שתיראה מכוערת ונרצה להיפטר ממנה. מה אנחנו יודעים עליה? ש-<span class="math">\(\left|n!\xi\left(n\right)\right|\le\frac{n!}{\left(n+1\right)!}=\frac{1}{n}\)</span>. במילים אחרות, עבור <span class="math">\(n\ge3\)</span>, השגיאה קטנה מחצי. זה מאפשר לנו לטעון את הטענה הנועזת הבאה: <span class="math">\(D\left(n\right)=\left[\frac{n!}{e}\right]\)</span>, כאשר הסוגריים המרובעים פירושם "ערך שלם" - המספר השלם הקרוב ביותר ל-<span class="math">\(\frac{n!}{e}\)</span>. זה עובד מכיוון שלכל מספר ממשי, הערך השלם שלו הוא במרחק לכל היותר <span class="math">\(\frac{1}{2}\)</span> ממנו, בעוד שכל מספר שלם אחר הוא מרחק של לפחות <span class="math">\(\frac{1}{2}\)</span> ממנו, ולכן אם כל ה"תיקון" שנדרש כדי לעבור מ-<span class="math">\(\frac{n!}{e}\)</span> ל-<span class="math">\(D\left(n\right)\)</span> הוא פחות מחצי, הערך השלם יביא אותנו ל-<span class="math">\(D\left(n\right)\)</span> בודאות. את זה ש-<span class="math">\(D\left(n\right)=\left[\frac{n!}{e}\right]\)</span> גם עבור <span class="math">\(n=1,2\)</span> אפשר לבדוק בצורה ישירה, והנה קיבלנו נוסחה סגורה ופשוטה ל-<span class="math">\(D\left(n\right)\)</span>. אפשר גם להסיק מסקנה הסתברותית - ככל ש-<span class="math">\(n\)</span> שואף לאינסוף, כך ההסתברות לקבלת הפרת סדר כשמגרילים תמורה באקראי שואפת ל-<span class="math">\(\frac{1}{e}\)</span>; הנה לנו דוגמה נאה למקום שבו <span class="math">\(e\)</span> צץ באופן טבעי לגמרי בבעיה קומבינטורית שבכלל לא מזכירה אותו.</p>
<h2><strong>הכללה והפחדה</strong></h2>
<p>כל דבר טוב שהמתמטיקאים מצליחים לעשות הם חייבים להרוס על ידי הכללה שלו ככל שרק ניתן, וגם לעקרון ההכלה וההפרדה נעשה עכשיו משהו דומה. זה יעזור לנו בפוסט שבו נדבר על נוסחת ההיפוך של מביוס (שהיא עצמה הכללה מסוג מסויים - עוד יותר כללי - של עקרון ההכלה וההפרדה) וגם יתן לנו תירוץ לראות את כל עניין ההכלה וההפרדה בתור מקרה פרטי של משהו מאלגברה לינארית. למרות שכולם מוזמנים לקרוא את החלק הזה של הפוסט אני מזהיר מראש שלא ארחם בו על הקוראים ואתם עשויים לאבד אותי (אני בעצמי הלכתי לאיבוד כשקראתי את זה).</p>
<p>אם כן, תהא <span class="math">\(X\)</span> קבוצה כלשהי בת <span class="math">\(n\)</span> איברים (אפשר לחשוב עליה כעל קבוצה של "תכונות" אם זה עוזר לנו). ניקח מרחב וקטורי <span class="math">\(V\)</span> של כל הפונקציות <span class="math">\(f:\text{P}\left(X\right)\to\mathbb{R}\)</span>, כאשר <span class="math">\(\text{P}\left(X\right)\)</span> פירושו קבוצת החזקה של <span class="math">\(X\)</span> - אוסף כל תת-הקבוצות של <span class="math">\(X\)</span>. במילים אחרות, כל פונקציה <span class="math">\(f\)</span> כזו מגדירה ערך כלשהו שמתאים לתת-קבוצה של <span class="math">\(X\)</span>. קל לראות ש-<span class="math">\(V\)</span> הוא באמת מרחב וקטורי מעל <span class="math">\(\mathbb{R}\)</span> (למעשה, <span class="math">\(\mathbb{R}\)</span> לא ממש חשוב כאן וכל שדה אחר היה עובד באותה מידה). כעת נגדיר טרנספורמציה לינארית <span class="math">\(T:V\to V\)</span> באופן הבא:</p>
<p><span class="math">\(\left(Tf\right)\left(A\right)=\sum_{B\supseteq A}f\left(B\right)\)</span></p>
<p>כלומר, בהינתן <span class="math">\(f\)</span>, הפונקציה החדשה ש-<span class="math">\(Tf\)</span> מגדירה היא כזו שערכה על כל תת-קבוצה <span class="math">\(A\subseteq X\)</span> הוא סכום ערכי <span class="math">\(f\)</span> על כל ה-<span class="math">\(B\)</span> שמכילות את <span class="math">\(A\)</span>. חשבו על זה כך: <span class="math">\(f\left(A\right)\)</span> אומרת כמה איברים ביקום שלנו מקיימים <strong>בדיוק</strong> את התכונות שבקבוצה <span class="math">\(A\)</span> ושום דבר אחר; <span class="math">\(Tf\left(A\right)\)</span> אומר כמה איברים ביקום שלנו מקיימים <strong>לפחות</strong> את התכונות שב-<span class="math">\(A\)</span>, ואולי עוד דברים. בדרך כלל את <span class="math">\(f\)</span> קשה לחשב ואילו את <span class="math">\(Tf\)</span> קל, ולכן מה שאנחנו רוצים לעשות הוא "להפוך" את <span class="math">\(T\)</span>; לקבל איכשהו מ-<span class="math">\(Tf\)</span> את <span class="math">\(f\)</span> עצמה. לצורך כך צריך שהטרנספורמציה הלינארית שלנו תהיה הפיכה, ועקרון ההכלה וההפרדה אומר שזה בדיוק מה שקורה, וגם נותן לנו את הנוסחה המדוייקת של <span class="math">\(T^{-1}\)</span>:</p>
<p><span class="math">\(\left(T^{-1}f\right)\left(A\right)=\sum_{B\supseteq A}\left(-1\right)^{\left|B-A\right|}f\left(B\right)\)</span></p>
<p>תכף נראה איך זה מתקשר לדברים שראינו עד כה, אבל לפני כן בואו נוכיח. מה שאנחנו בעצם רוצים להראות הוא שאם נגדיר טרנספורמציה לינארית <span class="math">\(S:V\to V\)</span> על ידי <span class="math">\(\left(Sf\right)\left(A\right)=\sum_{B\supseteq A}\left(-1\right)^{\left|B-A\right|}f\left(B\right)\)</span> אז יתקיים ש-<span class="math">\(ST=TS=I\)</span>. עכשיו, כמו שבדרך כלל קורה באלגברה לינארית, כל מה שצריך לעשות הוא להציב והכל כבר מסתדר מעצמו. הבה ונראה מהו <span class="math">\(\left(TSf\right)\)</span>:</p>
<p><span class="math">\(\left(TSf\right)\left(A\right)=T\left(\sum_{B\supseteq A}\left(-1\right)^{\left|B-A\right|}f\left(B\right)\right)=\sum_{B\supseteq A}\left(-1\right)^{\left|B-A\right|}Tf\left(B\right)\)</span></p>
<p><span class="math">\(=\sum_{B\supseteq A}\left(-1\right)^{\left|B-A\right|}\left(\sum_{C\supseteq B}f\left(C\right)\right)\)</span></p>
<p>כעת ננקוט בתעלול הטכני הסטנדרטי של שינוי סדר הסכימה. הסכום שלמעלה שווה ממש לסכום הבא:</p>
<p><span class="math">\(\sum_{C\supseteq A}\left(\sum_{A\subseteq B\subseteq C}\left(-1\right)^{\left|B-A\right|}\right)f\left(C\right)\)</span></p>
<p>האינדקס בסכום האמצעי הוא <span class="math">\(B\)</span>. אז למה <span class="math">\(\left|B-A\right|\)</span> יכול להיות שווה? ברור שערכיו נעים בין 0 ובין <span class="math">\(m=\left|C-A\right|\)</span>. כמה קבוצות <span class="math">\(B\)</span> מקיימות ש-<span class="math">\(\left|B-A\right|=i\)</span> עבור <span class="math">\(0\le i\le m\)</span>? ובכן, בדיוק כמספר האיברים לבחור <span class="math">\(i\)</span> מתוך <span class="math">\(m\)</span> האיברים של <span class="math">\(C\)</span> שאינם ב-<span class="math">\(A\)</span>, כלומר <span class="math">\({m \choose i}\)</span>. לכן את הסכום האמצעי אפשר לכתוב גם כ-<span class="math">\(\sum_{i=0}^{m}\left(-1\right)^{i}{m \choose i}=\left(1-1\right)^{m}\)</span> (כאן השתמשתי בבינום של ניוטון), ולכן אם <span class="math">\(m&gt;0\)</span> אז הסכום האמצעי שווה לאפס, ואם <span class="math">\(m=0\)</span> אז הסכום האמצעי שווה ל-1 (אני משתמש כאן בקונוונציה לפיה <span class="math">\(0^{0}=1\)</span>, אבל מי שלא מאמין לי יכול לבדוק ולהיווכח בכך ש-<span class="math">\(\sum_{A\subseteq B\subseteq C}\left(-1\right)^{\left|B-A\right|}\)</span> אכן שווה 1 כאשר <span class="math">\(A=C\)</span>, מה שמצדיק את השימוש בקונוונציה <span class="math">\(0^{0}=1\)</span> כאן).</p>
<p>לסיכום, קיבלנו ש-<span class="math">\(\left(TSf\right)\left(A\right)=f\left(A\right)\)</span>, וזאת לכל <span class="math">\(A\)</span>, ולכן <span class="math">\(TS=I\)</span> כנדרש. זה מסיים את הוכחת עקרון ההכלה וההפרדה הכללי ביותר שאני מכיר, אבל - מה בעצם עשינו כאן, לעזאזל?</p>
<p>התחלתי את הפוסט עם הנוסחה <span class="math">\(\left|\bigcup_{i=1}^{n}A_{i}\right|=\sum_{i=1}^{n}\left|A_{i}\right|-\sum_{1\le i&amp;lt;j\le n}\left|A_{i}\cap A_{j}\right|+\dots+\left(-1\right)^{n+1}\left|\bigcap_{i=1}^{n}A_{i}\right|\)</span>. כאן חשבנו על <span class="math">\(A_{i}\)</span> בתור "קבוצת כל האיברים שמקיימים את התכונה ה-<span class="math">\(i\)</span> לפחות" (לא בדיוק!), ולכן על <span class="math">\(A_{i}\cap A_{j}\)</span> בתור כל האיברים שמקיימים לפחות את התכונות <span class="math">\(i,j\)</span> וכן הלאה. בלשון הקבוצות של המשפט שלמעלה, <span class="math">\(S=\left\{ 1,2,\dots,n\right\} \)</span> ו-<span class="math">\(f\left(A\right)=\left|\bigcap_{i\in A}A_{i}\right|\)</span> (כן, יש לי כאן שימוש כפול מוזר ב-<span class="math">\(A\)</span> וב-<span class="math">\(A_{i}\)</span> במשמעויות שונות לגמרי. אל תגידו לי שזה מה שיחסל אתכם עכשיו).</p>
<p>הנוסחה שלעיל מתארת את <span class="math">\(\bigcup_{i=1}^{n}A_{i}\)</span>, שהוא מספר האיברים שמקיימים לפחות אחת מהתכונות, אבל בדרך כלל התעניינו דווקא במספר האיברים שלא מקיימים <strong>אף אחת </strong>מהתכונות, מה שגרם לנו לחסר את הגודל של <span class="math">\(\bigcup_{i=1}^{n}A_{i}\)</span> ממספר האיברים הכולל ב"עולם" שלנו, שזו דרך אחרת להגיד "מספר האיברים שמקיימים לפחות אפס תכונות" (מעין "חיתוך ריק" שלא ממש ברור איך לכתוב אותו).</p>
<p>בואו נחדד את העניין, אם כן. נגדיר פונקציה<span class="math">\(f_{=}\left(A\right)\)</span> ששווה למספר האיברים שמקיימים <strong>בדיוק</strong> את התכונות שב-<span class="math">\(A\)</span>. אנחנו מעוניינים לרוב למצוא את <span class="math">\(f_{=}\left(\emptyset\right)\)</span>, אבל לפעמים גם עבור קבוצות מחוכמות יותר. כעת, נגדיר גם <span class="math">\(f_{\ge}\left(A\right)\)</span> בתור מספר האיברים שמקיימים <strong>לפחות</strong> את התכונות ב-<span class="math">\(A\)</span>, כלומר בדיוק <span class="math">\(f_{\ge}\left(A\right)=\left|\bigcap_{i\in A}A_{i}\right|\)</span>. כעת קל לראות שמתקיים הקשר</p>
<p><span class="math">\(f_{\ge}\left(A\right)=\sum_{B\supseteq A}f_{=}\left(B\right)\)</span> (הסבירו לעצמכם למה!) כלומר <span class="math">\(f_{\ge}=Tf_{=}\)</span>, ולכן <span class="math">\(f_{=}=T^{-1}f_{\ge}\)</span>, כלומר</p>
<p><span class="math">\(f_{=}\left(A\right)=\sum_{B\supseteq A}\left(-1\right)^{\left|B-A\right|}f_{\ge}\left(B\right)\)</span></p>
<p>ובפרט עבור <span class="math">\(A=\emptyset\)</span> נקבל</p>
<p><span class="math">\(f_{=}\left(\emptyset\right)=\sum_{A}\left(-1\right)^{\left|A\right|}f_{\ge}\left(A\right)\)</span></p>
<p>וזוהי בדיוק נוסחת ההכלה וההפרדה המוכרת והאהובה שלנו, רק בניסוח יותר קומפקטי ויותר קל להבנה (כן! יותר קל! אחרי שבוהים בה הרבה, כנראה...).</p>
<p>אם כן, ראינו שעקרון ההכלה וההפרדה ניתן להצגה בתור מעין "היפוך" - מתחילים מפונקציה א' שמוגדרת באמצעות סכום על ערכים של פונקציה ב', "הופכים" ומקבלים את פונקציה ב' מוצגת בתור סכום משוקלל מסויים על ערכים של פונקציה א'. זה, על רגל אחת, גם התוכן של נוסחת ההיפוך של מביוס; מיהי, מהי ואיך היא מתקשרת למה שראינו פה - בפעם הבאה.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/new_blog/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>