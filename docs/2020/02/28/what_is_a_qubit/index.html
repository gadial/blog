<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>חישוב קוונטי - מה זה קיוביט ומה עושים איתו? - לא מדויק</title>
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/" class="site-title">לא מדויק</a>
            <div class="nav-links">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2020/01/31/mermin_peres_magic_square/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">ריבוע הקסם של פרס-מרמין (או: איך תורת הקוונטים עוזרת לטלפתיה)</span>
            </a>
            

            
            <a href="/2020/03/04/what_are_qubits/" class="nav-link nav-next">
                <span class="nav-label">← פוסט חדש יותר</span>
                <span class="nav-title">חישוב קוונטי - מה זה קיוביטים ומה עושים איתם?</span>
            </a>
            
        </nav>
        
        
        <header>
            <h1>חישוב קוונטי - מה זה קיוביט ומה עושים איתו?</h1>
            <div class="post-meta">
                <span class="date">2020-02-28</span>
                
                <span class="categories">
                    | קטגוריות:
                    
                    <a href="/categories/פיזיקה.html">פיזיקה</a>
                    
                    <a href="/categories/חישוב קוונטי.html">חישוב קוונטי</a>
                    
                </span>
                
                
                <span class="tags">
                    | תגיות:
                    
                    <a href="/tags/חישוב קוונטי.html">חישוב קוונטי</a>
                    
                </span>
                
            </div>
        </header>
        
        <article>
            <h2>מבוא</h2>

<p>בפוסטים הקודמים בבלוג דיברתי על <a href="https://gadial.net/2020/01/31/mermin_peres_magic_square/">ריבוע הקסם של פרס-מרמין</a> ו<a href="https://gadial.net/2020/01/24/what_is_mipstar_equals_re_part_2/">על המשפט</a> שאומר ש-<span class="math">\(\text{MIP}^{*}=\text{RE}\)</span>. אלו שתי תוצאות מרהיבות (אחת פשוטה ואחת מאוד מסובכת) שמתבססות על <strong>קיוביטים</strong>, שהם מושג מתמטי שיש כל מני דרכים לממש במציאות. בפוסט הזה אני רוצה לדבר על המושג המתמטי. זה ייתן לנו בסיס שעליו נוכל להסביר ענייני חישוב קוונטי ואינפורמציה קוונטית בצורה רחבה יותר מאשר <a href="https://gadial.net/2014/07/17/quantum_computing_intro/">עשיתי בבלוג בשעתו בסדרת הפוסטים שלי</a> על חישוב קוונטי. בפעם ההיא המטרה שלי הייתה להגיע כמה שיותר מהר לדברים מגניבים כמו האלגוריתמים של גרובר ושור, והפעם אני בכלל לא הולך להתעניין בתוצאות המחץ הללו אלא אנסה ליהנות מהדרך - מכמה שהמתמטיקה שמעורבת בסיפור היא ממש יפה בזכות עצמה.</p>
<p>המתמטיקה שמעורבת בסיפור היא אלגברה לינארית, ובפרט דברים שבאופן קלאסי נלמדים בקורס שני באלגברה לינארית ולא הגעתי אל כולם בבלוג - מכפלות פנימיות, משפט הלכסון הספקטרלי, דברים כאלה. אני אניח היכרות כלשהי עם הנושאים הללו או לכל הפחות יכולת לעצור ולחפש הסברים עליהם במקומות אחרים, אבל אנסה לא להיות קריפטי לחלוטין רוב הזמן. אני לא רוצה להפחיד - בניגוד לתורת הקוונטים "באופן כללי" שיכולה להיות מאתגרת למדי מתמטית, אפשר לחשוב על קיוביטים בתור מין "צמצום" של תורת הקוונטים לסיטואציה מאוד פשוטה ונשלטת יחסית, והמתמטיקה שלה היא דווקא <strong>פשוטה</strong> בהתאם. זה חלק מהיופי - איך ממתמטיקה פשוטה יוצאים ניסים ונפלאות שכאלו.</p>
<p>עוד הערה אחת לפני שנתחיל: הפוסט הזה מדבר על "קיוביט", ביחיד. הפוסט הבא ידבר על "קיוביטים", ברבים, כי האופן שבו משלבים כמה קיוביטים יחד מערב עוד מתמטיקה, ורק שם יתגלה הכוח האמיתי של כל העסק הזה. אז אם מה שאני מדבר עליו פה ייראה חסר פואנטה, זכרו - יש פואנטה, היא תגיע בהמשך, יקרו ניסים ונפלאות, אבל בואו ניהנה כרגע מהדרך. הרבה יותר קל להבין את המתמטיקה שבהמשך אם מבינים אותה עבור קיוביט בודד.</p>
<h2>מה זה קיוביט?</h2>

<p>ובכן, מה זה קיוביט? מה שעוזר כאן הוא האנלוגיה למושג של <strong>ביט</strong> שאנחנו רגילים מחישוב "רגיל". ביט <span class="math">\(x\)</span> הוא משהו שיכול להיות בעל ערך שנמצא בתוך הקבוצה <span class="math">\(\mathbb{Z}_{2}=\left\{ 0,1\right\} \)</span>. אנחנו עושים עם ביט יחיד שני דברים עיקריים:</p>
<ol> <li>מבצעים עליו <strong>פעולות</strong> כלשהן שמשנות את ערכו, למשל <span class="math">\(\text{NOT}\left(x\right)=1-x\)</span> (כשיש לנו שני ביטים ויותר יש פעולות מעניינות יותר...)</li>


<li><strong>משווים</strong> את הערך שלו לדברים, כלומר בודקים האם <span class="math">\(x=0\)</span> או <span class="math">\(x=1\)</span> ופועלים בהתאם לכך. אם תרצו, אפשר לומר שאנחנו <strong>מודדים</strong> את הערך של הביט.</li>

</ol>

<p>קיוביט זה אותו דבר, פרט לכך שהערכים שקיוביט יכולים לקבל שייכים לקבוצה גדולה ומסובכת יותר, ובהתאם לכך הפעולות שאפשר לבצע על קיוביט הן מסובכות יותר, והמדידות שניתן לבצע הן מסובכות יותר.</p>
<p>היקום שבו קיוביט בודד חי הוא המרחב הוקטורי <span class="math">\(\mathbb{C}^{2}\)</span> עם <strong>המכפלה הפנימית הסטנדרטית</strong> עליו. בואו נזכיר את המרחב הזה. אני מסמן איברים של המרחב בתור <strong>וקטורי עמודה</strong>, כלומר איבר כללי הוא משהו מהצורה <span class="math">\(v=\left(\begin{array}{c} \alpha\\ \beta \end{array}\right)\)</span> כך ש-<span class="math">\(\alpha,\beta\in\mathbb{C}\)</span>. על המרחב הזה אני מגדיר <strong>מכפלה פנימית</strong> שהיא פונקציה שלוקחת זוג איברים במרחב ומחזירה סקלר: אם <span class="math">\(v=\left(\begin{array}{c} \alpha\\ \beta \end{array}\right)\)</span> ו-<span class="math">\(u=\left(\begin{array}{c} \gamma\\ \delta \end{array}\right)\)</span> אז אני מגדיר <span class="math">\(\left\langle u|v\right\rangle =\alpha\overline{\gamma}+\beta\overline{\delta}\)</span> כך שקו מעל מספר מסמן את <strong>הצמוד המרוכב</strong> שלו: <span class="math">\(\overline{a+bi}=a-bi\)</span>.</p>
<p>אם תסתכלו על <a href="https://gadial.net/2012/02/06/inner_products_intro/">הפוסט שלי</a> על מכפלות פנימיות אתם תראו שהשתמשתי בסימונים אחרים: <span class="math">\(x\cdot y\)</span> או <span class="math">\(\left\langle x,y\right\rangle \)</span>, כאשר דווקא <span class="math">\(y\)</span> הוא זה שמצמידים את הכניסות שלו, ואילו אצלי הפעם, בסימון <span class="math">\(\left\langle u|v\right\rangle \)</span> זה דווקא <span class="math">\(u\)</span> השמאלי שמצמידים את הכניסות שלו. מה שקורה פה הוא שאני מאמץ את שיטות הסימון בפיזיקה לעניינים הללו כי יהיה להן יתרון בהמשך וכי זו השפה של התחום בכל מקרה - אני מקווה שזה לא יבלבל אותנו יותר מדי או לפחות שנתרגל מהר.</p>
<p>הנה עוד סימון מועיל ביותר: אם <span class="math">\(A\in M_{n,m}\left(\mathbb{C}\right)\)</span> היא מטריצה כלשהי (לאו דווקא ריבועית) עם כניסות שהן מספרים מרוכבים, אז אני מגדיר את המטריצה הצמודה שלה <span class="math">\(A^{\dagger}\)</span> באופן הבא: <span class="math">\(\left[A^{\dagger}\right]_{ij}=\overline{\left[A\right]_{ji}}\)</span>. במילים אחרות, אנחנו משחלפים את <span class="math">\(A\)</span> ומצמידים את הכניסות שלה. גם פה הסימון שלי קצת שונה מבדרך כלל: במתמטיקה כותבים <span class="math">\(A^{*}\)</span> ואילו בפיזיקה משתמשים בכוכבית למטרה אחרת ולכן כותבים <span class="math">\(A^{\dagger}\)</span> (הסימן הזה נקרא "דגר", פגיון).</p>
<p>בסימון הזה קל להבין את המכפלה הפנימית שלנו גם בעזרת כפל מטריצות "רגיל": <span class="math">\(\left\langle u|v\right\rangle =u^{\dagger}v\)</span> (אם חושבים על <span class="math">\(u,v\)</span> בתור וקטורי עמודה). בואו נזכור את הגישה הזו בהמשך, כי פתאום נדבר גם על יצור כמו <span class="math">\(\left|v\right\rangle \left\langle u\right|=vu^{\dagger}\)</span> שהולך בכלל להיות מטריצה <span class="math">\(2\times2\)</span>.</p>
<p><strong>הנורמה</strong> של איבר <span class="math">\(v\)</span> במרחב מכפלה פנימית מוגדרת בתור <span class="math">\(\sqrt{\left\langle v|v\right\rangle }=\sqrt{\left|\alpha\right|^{2}+\left|\beta\right|^{2}}\)</span> - אפשר לחשוב אותה בתור משהו שמייצג הכללה של מושג <strong>האורך</strong> של וקטור, ומכפלה פנימית היא סוג של משהו שמערב את מכפלת האורכים של שני וקטורים ואת קוסינוס הזווית ביניהם.</p>
<p>מכפלות פנימיות ונורמות מאפשרות לנו לדבר על בסיסים "נחמדים במיוחד" למרחב: בסיסים <strong>אורתונורמליים</strong>. בסיס <span class="math">\(B=\left\{ b_{1},\ldots,b_{n}\right\} \)</span> למרחב מכפלה פנימית כלשהו הוא <strong>אורתונורמלי</strong> אם <span class="math">\(\left\langle b_{i},b_{j}\right\rangle =\delta_{ij}\)</span>, כלומר המכפלה הפנימית של כל שני איברים שונים זה מזה בו היא 0, וכל איבר בו הוא מנורמה 1. הקסם בבסיס כזה הוא שבהינתן איבר <span class="math">\(v\)</span> כלשהו במרחב, קל מאוד לגלות מה המקדמים שלו בצירוף הלינארי <span class="math">\(v=\sum\alpha_{i}b_{i}\)</span>: אם תחשבו את <span class="math">\(\left\langle b_{i}|v\right\rangle \)</span> ותשתמשו בתכונות המכפלה הפנימית ובכך שהבסיס אורתונורמלי תגלו ש-<span class="math">\(\left\langle b_{i}|v\right\rangle =\alpha_{i}\)</span>, כלומר <span class="math">\(v=\sum\left\langle b_{i}|v\right\rangle b_{i}\)</span>. אני קורא לרוב למקדמים <span class="math">\(\left\langle b_{i}|v\right\rangle \)</span> הללו בשם <strong>מקדמי פורייה</strong> של <span class="math">\(v\)</span> על פי הבסיס <span class="math">\(B\)</span>.</p>
<p>עכשיו אפשר להגיד מה זה בעצם קיוביט: זה משהו שהערכים שהוא יכול לקבל הם כל האיברים ב-<span class="math">\(\mathbb{C}^{2}\)</span> <strong>שהם מנורמה </strong><strong>1</strong>. אני מסמן ערך כזה לרוב ב-<span class="math">\(\left|\psi\right\rangle \)</span> - הסימון הזה נקרא ket וכמובן שיש הגיון מאחורי והדמיון שלו לסימונים של מכפלה פנימית לא מקרי, אבל מבחינה יבשה הוא בסך הכל דרך סימון של וקטור ב-<span class="math">\(\mathbb{C}^{2}\)</span>.</p>
<p>עוד הערה אחת על הערכים של קיוביט: אם שני ערכים נבדלים זה מזה רק בכפל בסקלר, אני מתייחס אליהם בתור אותו הערך (בפיזיקאית אני אגיד שהם "רק נבדלים בפאזה").</p>
<p>בואו נעבור לייצוג טיפה יותר קונקרטי של קיוביטים. אני יכול לסמן את הבסיס הסטנדרטי של <span class="math">\(\mathbb{C}^{2}\)</span> עם הסימונים <span class="math">\(\left|0\right\rangle =\left(\begin{array}{c} 1\\ 0 \end{array}\right),\left|1\right\rangle =\left(\begin{array}{c} 0\\ 1 \end{array}\right)\)</span> ואז אפשר לכתוב קיוביט כללי בתור <span class="math">\(\left|\psi\right\rangle =\alpha\left|0\right\rangle +\beta\left|1\right\rangle \)</span> כאשר <span class="math">\(\alpha,\beta\in\mathbb{C}\)</span> נקראים <strong>האמפליטודות</strong> של הקיוביט והדרישה של "נורמה 1" מתורגמת לדרישה <span class="math">\(\left|\alpha\right|^{2}+\left|\beta\right|^{2}=1\)</span>. האינטואיציה הפיזיקלית מאחורי ההגדרות הללו היא ש-<span class="math">\(\left|\psi\right\rangle \)</span> נמצא במשהו שנקרא <strong>סופרפוזיציה </strong>של מצבי היסוד <span class="math">\(\left|0\right\rangle ,\left|1\right\rangle \)</span> אבל אני לא אכנס יותר מדי לפיזיקה בפוסט הזה.</p>
<p>עכשיו, אמרתי קודם שעם ביט רגיל אפשר לעשות שני דברים: <strong>פעולות</strong> ו<strong>מדידה</strong>. ואמרתי שעם קיוביט זה אותו דבר, רק מסובך יותר. נתחיל עם פעולות. ההסבר הפיזיקלי לאיך המערכת הקוונטית שקיוביט מתאר מתפתחת עם הזמן דורש כניסה למושגים כמו המילטוניאן וכאלו ואני נמנע מההסבר הזה לחלוטין כי אין בו צורך - השורה התחתונה שאפשר לקפוץ אליה באובייקט פשוט כמו קיוביט היא שהפעולות שאפשר להפעיל על קיוביטים הן <strong>טרנספורמציות לינאריות</strong>. כלומר, לוקחים מטריצה <span class="math">\(U\in M_{2\times2}\left(\mathbb{C}\right)\)</span> וכופלים אותה ב-<span class="math">\(\left|\psi\right\rangle \)</span>. רק מה, אמרתי קודם שהערכים שקיוביט מקבל הם <strong>מנורמה </strong><strong>1</strong>. כלומר, גם הפלט צריך להיות מנורמה 1, כלומר אני מצפה מ-<span class="math">\(U\)</span> <strong>לשמר נורמה</strong>. יוצא ש-<span class="math">\(U\)</span> צריכה להיות <strong>טרנספורמציה אוניטרית</strong>, כלומר טרנספורמציה לינארית שמקיימת <span class="math">\(U^{\dagger}=U^{-1}\)</span>. בפרט <span class="math">\(U\)</span> הפיכה - זה קצת מנוגד לאינטואיציה שלנו, כי למשל פעולת ה-AND על שני ביטים קלאסיים היא לא הפיכה (אם הפלט היה 0, מה היה הקלט?).</p>
<p>בואו נראה כמה דוגמאות לטרנספורמציות אוניטריות שכאלו, שיהיו חשובות מאוד בהמשך הדרך: ראשית, המקבילה של פעולת NOT רק בקיוביטים. זו טרנספורמציה שמעבירה את <span class="math">\(\left|0\right\rangle \)</span> ל-<span class="math">\(\left|1\right\rangle \)</span> ואת <span class="math">\(\left|1\right\rangle \)</span> ל-<span class="math">\(\left|0\right\rangle \)</span> ומסומנת ב-<span class="math">\(X\)</span>:</p>
<p><span class="math">\(X\left|0\right\rangle =\left|1\right\rangle \)</span></p>
<p><span class="math">\(X\left|1\right\rangle =\left|0\right\rangle \)</span></p>
<p>אפשר לתאר את זה במטריצה הבאה, שאני מסמן גם ב-<span class="math">\(\sigma_{x}\)</span> כשיותר נוח לי, מסיבות של "זה הסימון המקובל בפיזיקה"):</p>
<p><span class="math">\(X=\left(\begin{array}{cc} 0 &amp; 1\\ 1 &amp; 0 \end{array}\right)\)</span></p>
<p>פעולה אחרת, שאין לה מקבילה קלאסית, היא <strong>היפוך פאזה</strong> שמתוארת באות <span class="math">\(Z\)</span> ונראית כך:</p>
<p><span class="math">\(Z\left|0\right\rangle =\left|0\right\rangle \)</span></p>
<p><span class="math">\(Z\left|1\right\rangle =-\left|1\right\rangle \)</span></p>
<p><span class="math">\(Z=\left(\begin{array}{cc} 1 &amp; 0\\ 0 &amp; -1 \end{array}\right)\)</span></p>
<p>כלומר, <span class="math">\(Z\)</span> לא עושה כלום למצב <span class="math">\(\left|0\right\rangle \)</span> אבל כופלת את <span class="math">\(\left|1\right\rangle \)</span> במינוס 1. למה זה מעניין בכלל? הרי אמרתי שאני מחשיב שני קיוביטים כזהים אם הם נבדלים בפאזה. ובכן, כן, אבל זכרו שקיוביט "כללי" הוא תערובת של שני מצבי הבסיס הללו. כלומר אם <span class="math">\(\left|\psi\right\rangle =\alpha\left|0\right\rangle +\beta\left|1\right\rangle \)</span> אז <span class="math">\(Z\left|\psi\right\rangle =\alpha\left|0\right\rangle -\beta\left|1\right\rangle \)</span> וזה כבר שינוי של ממש - הפאזה <strong>בין</strong> שני הרכיבים של <span class="math">\(\left|\psi\right\rangle \)</span> השתנתה.</p>
<p>עוד פעולה רלוונטית היא <span class="math">\(Y\)</span>, שהיא סוג של שילוב בין <span class="math">\(X,Z\)</span> ומספרים מרוכבים:</p>
<p><span class="math">\(Y=\left(\begin{array}{cc} 0 &amp; -i\\ i &amp; 0 \end{array}\right)\)</span></p>
<p>אם תבדקו תגלו ש-<span class="math">\(ZX=iY\)</span>, ובכלל שמתקיים הקשר הנחמד הבא:</p>
<p><span class="math">\(XY=iZ\)</span></p>
<p><span class="math">\(YZ=iX\)</span></p>
<p><span class="math">\(ZX=iY\)</span></p>
<p>שבטח מזכיר את הקווטרניונים לאלו מכם שמכירים אותם.</p>
<p>שלוש המטריצות הללו נקראות <strong>מטריצות פאולי</strong>, ויחד עם מטריצת היחידה הן הבסיס למשהו שנקרא <strong>חבורת פאולי</strong> והוא מאוד שימושי בכל ענייני הקוונטים אבל נגיע לכך בהמשך. לבינתיים הנה הדוגמא האחרונה שלי לטרנספורמציה אוניטרית. עד עכשיות מה שהצגתי היה קצת מוזר כי הטרנספורמציות לא יצרו שום קשר בין <span class="math">\(\left|0\right\rangle \)</span> ובין <span class="math">\(\left|1\right\rangle \)</span> אז לא היה ברור מה ההבדל בין קיוביטים ובין סתם ביטים. אבל הנה משהו שונה, שנקרא <strong>מטריצת הדאמר</strong> (Hadamard):</p>
<p><span class="math">\(H\left|0\right\rangle =\frac{\left|0\right\rangle +\left|1\right\rangle }{\sqrt{2}}\)</span></p>
<p><span class="math">\(H\left|1\right\rangle =\frac{\left|0\right\rangle -\left|1\right\rangle }{\sqrt{2}}\)</span></p>
<p><span class="math">\(H=\frac{1}{\sqrt{2}}\left(\begin{array}{cc} 1 &amp; 1\\ 1 &amp; -1 \end{array}\right)\)</span></p>
<p>הטרנספורמציה הזו יוצרת <strong>סופרפוזיציה</strong> של <span class="math">\(\left|0\right\rangle ,\left|1\right\rangle \)</span> מתוך כל אחד ממצבי הבסיס הללו. החלוקה ב-<span class="math">\(\sqrt{2}\)</span> היא כדי להבטיח שהתוצאה עדיין תהיה מנורמה 1. עכשיו, מכיוון שהמצבים של הסופרפוזיציה הזו הם כל כך חשובים, יש להם סימון משל עצמם ועוד נפגוש אותם בהמשך:</p>
<p><span class="math">\(\left|+\right\rangle =\frac{\left|0\right\rangle +\left|1\right\rangle }{\sqrt{2}}\)</span></p>
<p><span class="math">\(\left|-\right\rangle =\frac{\left|0\right\rangle -\left|1\right\rangle }{\sqrt{2}}\)</span></p>
<p>עכשיו, גם <span class="math">\(\left|0\right\rangle ,\left|1\right\rangle \)</span> וגם <span class="math">\(\left|+\right\rangle ,\left|-\right\rangle \)</span> מהווים <strong>בסיס אורתונורמלי </strong>למרחב <span class="math">\(\mathbb{C}^{2}\)</span>, כלומר הם קבוצות פורשות, בלתי תלויות, של וקטורים מנורמה 1 שאורתוגונליים זה לזה (המכפלה הפנימית של איברים שונים היא 0). צריך להבין שאין בסיס "נכון" למרחב הזה - שני הבסיסיים לגיטימיים באותה מידה. אם גם בפועל אנחנו משתמשים רוב הזמן ב-<span class="math">\(\left|0\right\rangle ,\left|1\right\rangle \)</span>, זו לרוב החלטת סימון שרירותית (כלומר: יש לנו מערכת פיזיקלית "אמיתית" עם שני מצבים מובחנים, ואנחנו בוחרים <strong>לקרוא להם</strong> בשמות <span class="math">\(\left|0\right\rangle ,\left|1\right\rangle \)</span>). על <span class="math">\(H\)</span> אפשר לחשוב בתור מטריצה שמעבירה אותנו מבסיס אחד לבסיס השני, וגם בחזרה; כי <span class="math">\(HH=I\)</span>, כלומר <span class="math">\(H=H^{-1}\)</span>.</p>
<h2>מדידות, גרסה א'</h2>

<p>עד עכשיו כל מה שעשינו היה קצת משחק נחמד באלגברה לינארית אבל עדיין לא ברור מה מוזר פה, בעצם. כדי שהעסק ייעשה מוזר צריך להכניס לתמונה את האופן שבו מתבצעת <strong>מדידה</strong> קוונטית. גם פה אני לא אכנס לשאלה מהי מדידה, מבחינה פיזיקלית; זו <strong>אינטראקציה</strong> כלשהי עם המערכת הפיזיקלית שהיא ברוטלית מספיק כדי לאלץ את המערכת לספר לנו משהו, וזו האינטואיציה שאדבוק בה. מן הסתם במערכות פיזיקליות שונות טיב ההתערבות הוא שונה (במחשבים קוונטיים של זמננו ההתערבות הזו היא פולס אלקטרומגנטי שמפגיז את האובייקט הפיזיקלי שמייצג את הקיוביט), אבל האבסטרקציה המתמטית היא זהה.</p>
<p>אם קיובטים היו מתנהגים כמו בחישוב קלאסי, מה <strong>היינו מצפים</strong> שיקרה כשאנחנו מודדים אותם? לכאורה, הרעיון הוא כזה: יש לי קיוביט עם הערך <span class="math">\(\left(\begin{array}{c} \alpha\\ \beta \end{array}\right)\)</span>. אני מביא וקטור משל עצמי של מספרים מרוכבים <span class="math">\(\left(\begin{array}{c} x\\ y \end{array}\right)\)</span> ושואל - האם <span class="math">\(\left(\begin{array}{c} \alpha\\ \beta \end{array}\right)=\left(\begin{array}{c} x\\ y \end{array}\right)\)</span>? התשובה היא "כן" אם <span class="math">\(\alpha=x\)</span> ו-<span class="math">\(\beta=y\)</span> ו"לא" אחרת. מכיוון שהמספרים המעורבים הם מרוכבים, ייתכן ש"כן" יהיה תלוי ברמת הדיוק שלנו (כלומר נחשיב כלגיטימי את השוויון הלא נכון מתמטית <span class="math">\(0.999999=1\)</span> - שימו לב שכאן אין שלוש נקודות!). אחר כך נמשיך לעבוד עם <span class="math">\(\left(\begin{array}{c} \alpha\\ \beta \end{array}\right)\)</span> כמקודם. כך עובד חישוב קלאסי.</p>
<p>חישוב קוונטי <strong>לא עובד כך בכלל</strong>.</p>
<p>בחישוב קוונטי, אין לי "גישה ישירה" לערכים <span class="math">\(\alpha,\beta\)</span>. יותר גרוע מכך - בחישוב קוונטי, אחרי שמדדתי את <span class="math">\(\left(\begin{array}{c} \alpha\\ \beta \end{array}\right)\)</span>, המצב הזה <strong>נהרס</strong> ומוחלף במצב אחר, <strong>באופן לא הפיך</strong>. עוד יותר גרוע: התוצאה של המדידה היא <strong>הסתברותית</strong>. ברוכים הבאים לעולם חדש.</p>
<p>אז איך מדידה מוגדרת, פורמלית, מתמטית? יש לזה כמה תשובות, כל אחת מכלילה את הקודמת. בואו נתחיל מהסוג הכי פשוט של מדידה, שהוא גם זה שהכי נפוץ להיתקל בו בתיאורים פופולריים של הנושא. בגישה הזו, "מדידה" היא משהו שלוקח את המצב <span class="math">\(\left|\psi\right\rangle =\alpha\left|0\right\rangle +\beta\left|1\right\rangle \)</span> ומחזיר את המצב <span class="math">\(\left|0\right\rangle \)</span> בהסתברות <span class="math">\(\left|\alpha\right|^{2}\)</span> ואת המצב <span class="math">\(\left|1\right\rangle \)</span> בהסתברות <span class="math">\(\left|\beta\right|^{2}\)</span>. מכאן הדרישה <span class="math">\(\left|\alpha\right|^{2}+\left|\beta\right|^{2}=1\)</span> מגיעה - שהאמפליטודות ייצגו הסתברויות בצורה כלשהי. מדידה כזו היא <strong>הרסנית</strong>: אחרי שמדדנו את המצב, האמפליטודות <span class="math">\(\alpha,\beta\)</span> מתפוגגות ונעלמות - כל מה שנשאר לנו ביד הוא <span class="math">\(\left|0\right\rangle \)</span> או <span class="math">\(\left|1\right\rangle \)</span>.</p>
<p>אני לא אוהב את התיאור הזה גם כי הוא מתאר מקרה פרטי מדי, וגם כי הוא קצת מנפנף בידיים. מה זה אומר "מחזיר את המצב <span class="math">\(\left|0\right\rangle \)</span>"? נאמר, בתיאור הפופולרי של <strong>החתול של שרדינגר</strong>, <span class="math">\(\left|0\right\rangle \)</span> הוא המצב "החתול חי". ה"מדידה" שלנו היא פתיחת הקופסה שבה החתול נמצא. אז מה זה אומר שקיבלנו <span class="math">\(\left|0\right\rangle \)</span>? המדידה שלנו מתבטאת בחתול שמזנק עלינו בזעם ושורט אותנו - השריטות הללו הן לא מצב קוונטי <span class="math">\(\left|0\right\rangle \)</span> אלא איזו שהיא תוצאה של המדידה. בגישה יותר פיזקאית, נגיד שאנחנו מצפים שתוצאה של מדידה תהיה <strong>מספר ממשי</strong> כלשהו. במקרה הנוכחי התוצאות האפשריות של המדידה יהיו המספרים <span class="math">\(+1\)</span> ו-<span class="math">\(-1\)</span>, ואם זה נראה מוזר שזה הם ולא נניח <span class="math">\(0\)</span> ו-<span class="math">\(1\)</span>, תכף אכליל את הסיפור והם ייראו טבעיים יותר.</p>
<p>אם כן, מדידה גרסה א' היא הדבר הבא: בהינתן מצב קוונטי <span class="math">\(\left|\psi\right\rangle =\alpha\left|0\right\rangle +\beta\left|1\right\rangle \)</span> קורה בדיוק אחד משני הדברים הבאים:</p>
<ul> <li>בהסתברות <span class="math">\(\left|\alpha\right|^{2}\)</span>: המדידה מחזירה את הערך <span class="math">\(+1\)</span> והופכת את <span class="math">\(\left|\psi\right\rangle \)</span> למצב <span class="math">\(\left|0\right\rangle \)</span>.</li>


<li>בהסתברות <span class="math">\(\left|\beta\right|^{2}\)</span>: המדידה מחזירה את הערך <span class="math">\(-1\)</span> והופכת את <span class="math">\(\left|\psi\right\rangle \)</span> למצב <span class="math">\(\left|1\right\rangle \)</span>.</li>

</ul>

<h2>מדידות, גרסה ב'</h2>

<p>בואו נעבור עכשיו לדרך כללית הרבה יותר לתאר מדידות בצורה פורמלית. הרעיון הוא שבאופן כללי, מדידה תיוצג על ידי <strong>קבוצה של אופרטורים</strong> <span class="math">\(\left\{ M_{m}\right\} \)</span> כאשר <span class="math">\(m\)</span> הוא אינדקס שרץ על כל התוצאות האפשריות של המדידה (מה שהיה <span class="math">\(\pm1\)</span> בדוגמא הקודמת שלי). כאשר מודדים את <span class="math">\(\left|\psi\right\rangle \)</span> על פי קבוצת האופרטורים הזו, אחת מהתוצאות <span class="math">\(m\)</span> הולכת לעלות בגורל בצורה אקראית והיא תהיה תוצאת המדידה, ואחריה המערכת תעבור למצב <span class="math">\(M_{m}\left|\psi\right\rangle \)</span> כשהוא מנורמל. ומה ההסתברות שהתוצאה <span class="math">\(m\)</span> תעלה בגורל? היא בדיוק הנורמה בריבוע של <span class="math">\(M_{m}\left|\psi\right\rangle \)</span> הזה.</p>
<p>אפשר לחשוב על זה כך: <span class="math">\(M_{m}\)</span> <strong>מטיל</strong> את <span class="math">\(\left|\psi\right\rangle \)</span> לתוך תת-מרחב, וככל שההיטל הזה גדול יותר כך גדול יותר הסיכוי שהוא יעלה בגורל של המדידה; אחר כך אנחנו מעבירים את המערכת לתת-המרחב הזה באמצעות ההטלה אבל חייבים "לנפח" קצת את התוצאה אחרת הנורמה שלה לא תהיה 1.</p>
<p>אם אני אנסה לכתוב מתמטית את התיאור הזה, אני אראה די מהר שהסימונים שלי יוצרים משהו "לא יפה". כי מה זו הנורמה בריבוע של <span class="math">\(M_{m}\left|\psi\right\rangle \)</span>? באופן כללי, אם <span class="math">\(v\)</span> הוא וקטור אז הנורמה בריבוע שלו היא פשוט המכפלה הפנימית שלו בעצמו: <span class="math">\(\|v\|^{2}=\left\langle v|v\right\rangle \)</span>. אבל אם אני אכתוב משהו כמו <span class="math">\(\left\langle M_{m}\left|\psi\right\rangle |M_{m}\left|\psi\right\rangle \right\rangle \)</span> יכה בי עצב גדול. למרבה המזל, שיטת הסימון שאני נוקט בה מיועדת בדיוק כדי להפוך סימונים לפשוטים יותר.</p>
<p>הפיזיקאי אומר כך: ראשית, אם <span class="math">\(\left|\psi\right\rangle \)</span> מסמן וקטור, אז אני אסמן את <span class="math">\(\left|\psi\right\rangle ^{\dagger}\)</span> (שחלוף + הצמדה) שלו בתור <span class="math">\(\left\langle \psi\right|\)</span> (הסימון הזה נקרא bra). זה יוצר לי את האלגנטיות הבאה: אם יש לי שני וקטורים <span class="math">\(\left|\psi_{1}\right\rangle ,\left|\psi_{2}\right\rangle \)</span> ואני רוצה לחשב את המכפלה הפנימית שלהם, על פי הגדרה היא שווה ל-<span class="math">\(\left|\psi_{2}\right\rangle ^{\dagger}\cdot\left|\psi_{1}\right\rangle \)</span> (תעיפו מבט מוקדם יותר בפוסט: כתבתי שם <span class="math">\(\left\langle u|v\right\rangle =u^{\dagger}v\)</span>). על פי הסימון שכרגע הצגתי <span class="math">\(\left|\psi_{2}\right\rangle ^{\dagger}\cdot\left|\psi_{1}\right\rangle =\left\langle \psi_{2}\right|\cdot\left|\psi_{1}\right\rangle \)</span>. כלומר, <span class="math">\(\left\langle \psi_{2}\right|\cdot\left|\psi_{1}\right\rangle =\left\langle \psi_{2}|\psi_{1}\right\rangle \)</span>. מה שקרה פה הוא שהסימון של וקטורים עם הסוגריים המשולשים בא לדמות את האופן שבו אנחנו כותבים מכפלה פנימית, כך שכפל מטריצות רגיל של שני וקטורים שאחד מהם הוא bra והשני הוא ket יוצר מכפלה פנימית (שמסומנת על ידי סוגריים משולשים - מה שנקרא braket באנגלית, ומכאן השמות bra ו-ket).</p>
<p>עכשיו, אם יש לי את הוקטור <span class="math">\(M_{m}\left|\psi\right\rangle \)</span> ואני רוצה לקחת את הצמוד שלו, אני אקבל <span class="math">\(\left(M_{m}\left|\psi\right\rangle \right)^{\dagger}=\left\langle \psi\right|M_{m}^{\dagger}\)</span>, ולכן המכפלה הפנימית של <span class="math">\(M_{m}\left|\psi\right\rangle \)</span> בעצמו היא <span class="math">\(\left\langle \psi\right|M_{m}^{\dagger}M_{m}\left|\psi\right\rangle \)</span>, מה שויזואלית נראה די... נחמד?</p>
<p>עכשיו אני יכול לנסח במפורש איך מדידה על פי קבוצת האופרטורים <span class="math">\(\left\langle M_{m}\right\rangle \)</span> עובדת:</p>
<ul> <li>בהסתברות <span class="math">\(p\left(m\right)=\left\langle \psi\right|M_{m}^{\dagger}M_{m}\left|\psi\right\rangle \)</span> מוחזרת התוצאה <span class="math">\(m\)</span></li>


<li>אם התוצאה <span class="math">\(m\)</span> נבחרה, המצב הקוונטי החדש של המערכת עובר להיות <span class="math">\(\frac{M_{m}\left|\psi\right\rangle }{\sqrt{\left\langle \psi\right|M_{m}^{\dagger}M_{m}\left|\psi\right\rangle }}\)</span></li>

</ul>

<p>עכשיו, אי אפשר סתם לתת קבוצה <span class="math">\(\left\langle M_{m}\right\rangle \)</span> אקראית של אופרטורים ולהגיד שהיא מגדירה מדידה. הכיוון הלוגי הוא הפוך: אם יש לנו מערכת פיזקלית, אז כל מדידה שלה תהיה ניתנת לתיאור בצורה המתמטית הנ"ל, אבל זה לא אומר שכל קבוצת אופרטורים תייצג מדידה של המערכת. בפרט, יש קריטריון פשוט שחייב להתקיים עבור <span class="math">\(\left\langle M_{m}\right\rangle \)</span> אם אנחנו רוצים שיהיה בכלל שמץ של סיכוי שהיא תתאר מדידה חוקית: ההסתברויות צריכות להסתכם ל-1.</p>
<p>בואו ניזכר לרגע איך הסתברות קלאסית עובדת: יש לנו ניסוי אקראי כלשהו שמתבצע ויש לו כמה תוצאות שונות <span class="math">\(m\)</span> שלכל אחת מהן הסתברות <span class="math">\(p\left(m\right)\)</span>. אנחנו דורשים ראשית כל שיתקיים <span class="math">\(0\le p\left(m\right)\)</span> לכל תוצאה <span class="math">\(m\)</span>, ושנית ש-<span class="math">\(\sum_{m}p\left(m\right)=1\)</span>. כך זה באופן כללי בהסתברות, לא רק בחישוב קוונטי.</p>
<p>עכשיו, במקרה שלנו ההסתברות <span class="math">\(p\left(m\right)\)</span> הוגדרה באמצעות מכפלה פנימית, ולכן תכונת ה-<span class="math">\(0\le p\left(m\right)\)</span> מתקיימת אוטומטית - זו אחת מהאקסיומות של מכפלה פנימית. מה שעדיין חייבים שיתקיים הוא <span class="math">\(\sum p\left(m\right)=1\)</span>, שמוביל לנוסחה הבאה:</p>
<p><span class="math">\(1=\sum_{m}\left\langle \psi\right|M_{m}^{\dagger}M_{m}\left|\psi\right\rangle =\left\langle \psi\right|\left(\sum_{m}M_{m}^{\dagger}M_{m}\right)\left|\psi\right\rangle \)</span></p>
<p>ה"הכנסה של הסכום פנימה" הזו אולי נראית חשודה, אבל תזכרו שכל מה שיש בביטוי <span class="math">\(\left\langle \psi\right|M_{m}^{\dagger}M_{m}\left|\psi\right\rangle \)</span> הוא בסך הכל סדרה של מכפלות של מטריצות. כפל מטריצות הוא דיסטריביוטיבי: בפרט <span class="math">\(AB+AC=A\left(B+C\right)\)</span>. זה מוביל אל השוויון שביצעתי למעלה בקלילות ואמשיך לבצע. נקודה שצריך לקחת איתנו הלאה: <strong>אלגברה לינארית זה נחמד ולכן המתמטיקה של חישוב קוונטי יוצאת נחמדה</strong>.</p>
<p>עכשיו, כדי שיתקיים <span class="math">\(\left\langle \psi\right|\left(\sum_{m}M_{m}^{\dagger}M_{m}\right)\left|\psi\right\rangle =1\)</span> אפשר לדרוש ש-<span class="math">\(\sum_{m}M_{m}^{\dagger}M_{m}=I\)</span>. במקרה הזה הסכום יהפוך להיות <span class="math">\(\left\langle \psi|\psi\right\rangle \)</span> ששווה 1 כי <span class="math">\(\left|\psi\right\rangle \)</span> מלכתחילה היה איבר מנורמה 1. אז <span class="math">\(\sum_{m}M_{m}^{\dagger}M_{m}=I\)</span> היא הדרישה שתהיה לי מאופרטורי מדידה.</p>
<h2>הטלות</h2>

<p>אחרי שהגדרתי מדידה בצורה סופר-אבסטרקטית, הדבר ההגיוני לעשות הוא לתת דוגמא - בפרט, להראות איך המדידה ה"פשוטה" שהצגתי בהתחלה היא מקרה פרטי של המושג הכללי. אני רוצה לעשות בדיוק את זה, אבל כדי שאוכל לעשות את זה בצורה נחמדה אני רוצה להכניס עוד סימון אחד, שמאפשר לנו לתאר <strong>אופרטורים</strong> בצורה שמתאימה לשיטת הסימון של ה-bra ket.</p>
<p>נתחיל עם מה שאנחנו מכירים מאלגברה לינארית "רגילה". נניח שיש לי שני וקטורים, <span class="math">\(v=\left(\begin{array}{c} a_{1}\\ b_{1} \end{array}\right)\)</span> ו-<span class="math">\(u=\left(\begin{array}{c} a_{2}\\ b_{2} \end{array}\right)\)</span>. אם אני אסתכל על המכפלה <span class="math">\(u^{\dagger}v\)</span> אני אקבל <strong>מכפלה פנימית</strong>. אבל אני יכול לכפול אותם בסדר ההפוך ולקבל את מה שנקרא <strong>מכפלה חיצונית</strong>:</p>
<p><span class="math">\(vu^{\dagger}=\left(\begin{array}{c} a_{1}\\ b_{1} \end{array}\right)\cdot\left(\overline{a_{2}}\ \overline{b_{2}}\right)=\left(\begin{array}{cc} a_{1}\overline{a_{2}} &amp; a_{1}\overline{b_{2}}\\ b_{1}\overline{a_{2}} &amp; b_{1}\overline{b_{2}} \end{array}\right)\)</span></p>
<p>זה נובע מחוקי כפל המטריצות הבסיסיים. אם אני כבר בשוונג, שימו לב לכך שה<strong>עקבה</strong> של המכפלה החיצונית שווה למכפלה הפנימית: <span class="math">\(\text{tr}\left(vu^{\dagger}\right)=u^{\dagger}v\)</span>, אבל לא אשתמש בזה הפעם.</p>
<p>עכשיו, איך זה נראה בסימונים של bra ו-ket? התשובה היא ש<strong>יותר נחמד</strong>: אם <span class="math">\(\left|\psi_{1}\right\rangle ,\left|\psi_{2}\right\rangle \)</span> הם שני הוקטורים שלי, אז המכפלה החיצונית שלהם היא <span class="math">\(\left|\psi_{1}\right\rangle \left\langle \psi_{2}\right|\)</span>. למה זה נחמד? כי זה מרמז לי מה קורה כשאני לוקח את האופרטור הזה ו<strong>מפעיל</strong> אותו. בואו ניקח <span class="math">\(\left|\varphi\right\rangle \)</span> תמים כלשהו. אם ניקח את המכפלה החיצונית ונפעיל עליו, נקבל <span class="math">\(\left|\psi_{1}\right\rangle \left\langle \psi_{2}\right|\cdot\left|\varphi\right\rangle \)</span> על פי חוקי כפל המטריצות הרגילים. אבל מה זה <span class="math">\(\left\langle \psi_{2}\right|\cdot\left|\varphi\right\rangle \)</span>? זו בסך הכל המכפלה הפנימית <span class="math">\(\left\langle \psi_{2}|\varphi\right\rangle \)</span> שיוצאת סקלר. אם כן, מה שנקבל בסופו של דבר הוא את הסקלר <span class="math">\(\left\langle \psi_{2}|\varphi\right\rangle \)</span> שמוכפל בוקטור <span class="math">\(\left|\psi_{1}\right\rangle \)</span>.</p>
<p>זה מלמד אותנו מה בעצם האופרטור <span class="math">\(\left|\psi_{1}\right\rangle \left\langle \psi_{2}\right|\)</span> עושה: הוא מחליף את הקלט שלו במשהו שנפרש על ידי <span class="math">\(\left|\psi_{1}\right\rangle \)</span> לבדו, כשהמקדם של <span class="math">\(\left|\psi_{1}\right\rangle \)</span> נקבע על פי המכפלה הפנימית של הקלט עם <span class="math">\(\left\langle \psi_{2}\right|\)</span>. מקרה פשוט במיוחד של זה מתרחש כאשר <span class="math">\(\left|\psi_{1}\right\rangle =\left|\psi_{2}\right\rangle \)</span>; במקרה הזה האופרטור <span class="math">\(\left|\psi_{1}\right\rangle \left\langle \psi_{1}\right|\)</span> הוא פשוט <strong>הטלה</strong> על המרחב שנפרש בידי <span class="math">\(\left|\psi_{1}\right\rangle \)</span>.</p>
<p>עכשיו אפשר לחזור למדידה המקורית שהצגתי. מה שקורה שם הוא שהאופרטורים הם <span class="math">\(M_{1}=\left|0\right\rangle \left\langle 0\right|\)</span> ו-<span class="math">\(M_{-1}=\left|1\right\rangle \left\langle 1\right|\)</span>. קל לראות את זה: בואו ניקח <span class="math">\(\left|\psi\right\rangle =\alpha\left|0\right\rangle +\beta\left|1\right\rangle \)</span> ועכשיו נפעיל עליו את <span class="math">\(\left|0\right\rangle \left\langle 0\right|\)</span>: נקבל</p>
<p><span class="math">\(\left|0\right\rangle \left\langle 0\right|\left|\psi\right\rangle =\left[\alpha\left\langle 0|0\right\rangle +\beta\left\langle 0|1\right\rangle \right]\left|0\right\rangle =\alpha\left|0\right\rangle \)</span></p>
<p>כי <span class="math">\(\left\langle 0|0\right\rangle =1\)</span> ו-<span class="math">\(\left\langle 0|1\right\rangle =0\)</span> (זו המשמעות של כך ש-<span class="math">\(\left|0\right\rangle ,\left|1\right\rangle \)</span> הוא בסיס אורתונורמלי).</p>
<p>באופן דומה, <span class="math">\(\left|1\right\rangle \left\langle 1\right|\left|\psi\right\rangle =\beta\left|1\right\rangle \)</span>.</p>
<p>עכשיו אפשר להסיק ש-<span class="math">\(p\left(1\right)=\left\langle 0\right|\alpha^{\dagger}\alpha\left|0\right\rangle =\left|\alpha\right|^{2}\)</span> ובדומה <span class="math">\(p\left(-1\right)=\left|\beta\right|^{2}\)</span>, ואלו אכן ההסתברויות שהיו קיימות בהגדרה המקורית שנתתי. לבסוף, אם התוצאה 1 עלתה בגורל, אז מעבירים את המערכת למצב <span class="math">\(\frac{\alpha\left|0\right\rangle }{\sqrt{\left|\alpha\right|^{2}}}=\frac{\alpha}{\left|\alpha\right|}\left|0\right\rangle \)</span> ובדומה אם 1 עלה בגורל המערכת תעבור למצב <span class="math">\(\frac{\beta}{\left|\beta\right|}\left|1\right\rangle \)</span>. שימו לב שזה <strong>שונה</strong> ממה שאמרתי קודם - קודם אמרתי שהמערכת תעבור <strong>בדיוק</strong> למצבים <span class="math">\(\left|0\right\rangle \)</span> ו-<span class="math">\(\left|1\right\rangle \)</span> וכאן זה מתרחש רק אם <span class="math">\(\alpha,\beta\)</span> הם ממשיים חיוביים; אבל כאמור, שני מצבים קוונטיים שנבדלים זה מזה בכפל בקבוע נחשבים זהים, כך שההבדל הזה לא באמת משנה משהו.</p>
<h2>מדידות פרוייקטיביות</h2>

<p>אחרי שהצגנו את האופן הכללי שבו אני מגדיר מדידה, אני רוצה להצטמצם טיפה ולדבר על תת-קבוצה של מדידות שמוגדרות בצורה שהיא נחמדה במיוחד: מספיק לי לתת מעט מידע כדי לקבל את קבוצת האופרטורים תוך כדי שמובטח לי שהתנאי <span class="math">\(\sum_{m}M_{m}^{\dagger}M_{m}=I\)</span> מתקיים אוטומטית וכל האופרטורים הם הטלות פשוטות.</p>
<p>כדי להבין איך זה הולך, צריך להכניס לתמונה עוד חתיכה של אלגברה לינארית: מטריצות הרמיטיות ומשפט הפירוק הספקטרלי.</p>
<p>ראשית, מטריצה (או טרנספורמציה, או אופרטור; אני לא אבדיל בין המושגים) <span class="math">\(A\)</span> היא <strong>הרמיטית</strong> אם <span class="math">\(A^{\dagger}=A\)</span>. מטריצות הרמיטיות הן דבר נחמד באופן כללי, ובפרט בשני אספקטים שרלוונטיים לי כאן: </p>
<p>הראשון, <strong>הערכים העצמיים</strong> של מטריצה הרמיטית <span class="math">\(A\)</span> הם מספרים ממשיים (לעומת מטריצה כללית מעל <span class="math">\(\mathbb{C}\)</span> שהערכים העצמיים שלה יכולים להיות מספרים מרוכבים כלליים).</p>
<p>השני, למטריצה הרמיטית יש <strong>פירוק ספקטרלי</strong>. זה אומר שהיא לא סתם לכסינה - היא לכסינה בצורה מאוד נחמדה. יש למרחב שעליו היא פועלת <strong>בסיס אורתונורמלי</strong> של וקטורים עצמיים שלה, ונובע מכך שאפשר לכתוב <span class="math">\(A=\sum_{\lambda}\lambda P_{\lambda}\)</span> כאשר האינדקס <span class="math">\(\lambda\)</span> רץ על הערכים העצמיים של <span class="math">\(A\)</span> ו-<span class="math">\(P_{\lambda}\)</span> היא הטלה אורתוגונלית למרחב העצמי של <span class="math">\(A\)</span> שמתאים לערך העצמי <span class="math">\(\lambda\)</span>. </p>
<p>עכשיו אפשר להסביר מה זו מדידה פרוייקטיבית: בהינתן אופרטור הרמיטי <span class="math">\(M\)</span>, האופרטור <span class="math">\(M\)</span> הזה מגדיר, כפי שכבר ראינו, קבוצה של אופרטורי הטלה <span class="math">\(\left\{ P_{\lambda}\right\} \)</span>. הרעיון הוא שהקבוצה הזו מגדירה לנו מדידה במובן שראינו קודם, כאשר התוצאות האפשריות של המדידה הן הערכים העצמיים <span class="math">\(\lambda\)</span> הללו. כדי להבין למה התנאי <span class="math">\(\sum_{\lambda}P_{\lambda}^{\dagger}P_{\lambda}=I\)</span> מתקיים במקרה הזה צריך להיזכר בתכונות של הטלות אורתוגונליות שלא אוכיח כאן: הן הרמיטיות, ולכן <span class="math">\(P_{\lambda}^{\dagger}=P_{\lambda}\)</span>; הן הטלות, כלומר <span class="math">\(P_{\lambda}^{2}=P_{\lambda}\)</span>; ומתקיים <span class="math">\(\sum_{\lambda}P_{\lambda}=I\)</span>. אם כן, האופרטור <span class="math">\(M\)</span> לבדו נתן לנו קבוצת אופרטורים שמגדירה מדידה - מדידה שהתוצאות שלה הן בדיוק הספקטרום של <span class="math">\(M\)</span>.</p>
<p>מכיוון שזה מבלבל נורא בואו נראה איך זה עובד עבור המטריצה <span class="math">\(Z\)</span> שהצגתי קודם שבמפתיע (!) היא הרמיטית:</p>
<p>כזכור, <span class="math">\(Z=\left(\begin{array}{cc} 1 &amp; 0\\ 0 &amp; -1 \end{array}\right)\)</span>. קל לראות ש-<span class="math">\(\left|0\right\rangle \)</span> הוא וקטור עצמי שלה עם הערך העצמי 1 ואילו <span class="math">\(\left|1\right\rangle \)</span> הוא וקטור עצמי שלה עם הערך העצמי <span class="math">\(-1\)</span>. מעניין איך אפשר לגלות כזה דבר! אולי בגלל ש-<span class="math">\(Z\)</span> היא בעצמה כבר בצורה אלכסונית? לא... בטח הייתה תחבולה כלשהי מעורבת בכך! מכל מקום, גם אם רואים את זה עדיין אולי לא ברור איך כותבים את ההטלות <span class="math">\(P_{1}\)</span> ו-<span class="math">\(P_{-1}\)</span> הרלוונטיות. כאן אפשר לנצל את העובדה ש-<span class="math">\(\left|0\right\rangle ,\left|1\right\rangle \)</span> הם <strong>בסיס אורתונורמלי</strong> למרחב כולו, ולכן אם <span class="math">\(\left|\psi\right\rangle \)</span> הוא וקטור כלשהו אז אנחנו יודעים איך נראים המקדמים שלו בצירוף הלינארי של <span class="math">\(\left|0\right\rangle ,\left|1\right\rangle \)</span> שנותן אותו - זה מה שקראתי לו קודם <strong>מקדמי פורייה</strong>: <span class="math">\(\left|\psi\right\rangle =\left\langle 0|\psi\right\rangle \left|0\right\rangle +\left\langle 1|\psi\right\rangle \left|1\right\rangle \)</span>.</p>
<p>ההטלה של <span class="math">\(\left|\psi\right\rangle \)</span> על תת-המרחב שפורש <span class="math">\(\left|0\right\rangle \)</span> פשוט מוחקת את הרכיב של <span class="math">\(\left|1\right\rangle \)</span> בצירוף הלינארי הזה, כלומר זו הפונקציה <span class="math">\(\left|\psi\right\rangle \mapsto\left\langle 0|\psi\right\rangle \left|0\right\rangle \)</span> שהיא בסך הכל האופרטור <span class="math">\(\left|0\right\rangle \left\langle 0\right|\)</span>. שהוא גם המטריצה <span class="math">\(\left(\begin{array}{cc} 1 &amp; 0\\ 0 &amp; 0 \end{array}\right)\)</span> באופן דומה, ההטלה על המרחב העצמי של <span class="math">\(-1\)</span> היא פשוט <span class="math">\(\left|1\right\rangle \left\langle 1\right|\)</span> ולכן הלכסון הספקטרלי של <span class="math">\(Z\)</span> הוא פשוט <span class="math">\(Z=\left(+1\right)\left|0\right\rangle \left\langle 0\right|+\left(-1\right)\left|1\right\rangle \left\langle 1\right|\)</span>.</p>
<p>קיבלנו, אם כן, את אותה קבוצה של אופרטורי מדידה שהצגתי קודם בתור הפורמליזם של מדידה "רגילה": <span class="math">\(M_{1}=\left|0\right\rangle \left\langle 0\right|\text{ו}-M_{-1}=\left|1\right\rangle \left\langle 1\right|\)</span>. למדידה הזו קוראים לפעמים "מדידה בבסיס <span class="math">\(Z\)</span>" בגלל השימוש באופרטור <span class="math">\(Z\)</span> בתור מה ש"מייצר" לנו את אופרטורי המדידה.</p>
<p>בשלב הזה קופצת לראש שאלה שנראית מתבקשת: אנחנו מבינים מה המשמעות של הפעלת ההטלות שהסקנו מ-<span class="math">\(Z\)</span> על הקיוביט <span class="math">\(\left|\psi\right\rangle \)</span>. אבל מה המשמעות של הפעלת <span class="math">\(Z\)</span> עצמה על <span class="math">\(\left|\psi\right\rangle \)</span>? ובאופן כללי, אם אופרטור <span class="math">\(M\)</span> מגדיר לנו מדידה פרוייקטיבית, מה המשמעות של הפעלת <span class="math">\(M\)</span> עצמו על הקיוביט? ובכן, מכיוון שבאופן כללי <span class="math">\(M=\sum_{\lambda}\lambda P_{\lambda}\)</span> אז אפשר לעשות את התעלול הבא:</p>
<p><span class="math">\(\left\langle \psi\right|M\left|\psi\right\rangle =\sum_{\lambda}\lambda\left\langle \psi\right|P_{\lambda}\left|\psi\right\rangle =\sum_{\lambda}\lambda p\left(\lambda\right)\)</span></p>
<p>מה יש לנו כאן? <strong>סכום משוקלל</strong> שבו כל ערך עצמי <span class="math">\(\lambda\)</span> מוכפל בהסתברות שבה אותו <span class="math">\(\lambda\)</span> יכול להתקבל כתוצאה מהמדידה של <span class="math">\(\left|\psi\right\rangle \)</span>. לסכום משוקלל הסתברותי כזה יש שם: <strong>תוחלת</strong>. בהתאם לכך, לערך המספרי <span class="math">\(\left\langle \psi\right|M\left|\psi\right\rangle \)</span> הזה יש שם - <strong>ערך התצפית</strong> של האופרטור <span class="math">\(M\)</span> על <span class="math">\(\left|\psi\right\rangle \)</span>. לא ארחיב על זה יותר כרגע.</p>
<h2>דוגמאות אחרונות ופרידה</h2>

<p>לסיום בואו נראה עוד שתי דוגמאות - וכפי שאני מניח שברור, אלו לא דוגמאות אקראיות אלא אבני הבניין העיקריות שאני עוד צריך כדי להשלים את סיפור ריבוע הקסם שממנו הגיעה המוטיבציה הראשונית שלי.</p>
<p>הדוגמא הראשונה היא <span class="math">\(X=\left(\begin{array}{cc} 0 &amp; 1\\ 1 &amp; 0 \end{array}\right)\)</span>. כאן כבר יותר טריקי לגלות את הערכים והוקטורים העצמיים, אבל זה תרגיל סטנדרטי באלגברה לינארית אז אני פשוט אגלה את הפתרון. הערכים העצמיים הם <strong>שוב</strong> <span class="math">\(+1\)</span> ו-<span class="math">\(-1\)</span> והוקטורים העצמיים הם מצבים שכבר נתתי להם סימון מיוחד קודם: <span class="math">\(\left|+\right\rangle =\frac{\left|0\right\rangle +\left|1\right\rangle }{\sqrt{2}}\)</span> ו-<span class="math">\(\left|-\right\rangle =\frac{\left|0\right\rangle -\left|1\right\rangle }{\sqrt{2}}\)</span> . בדיקה זריזה תראה לכם ש-<span class="math">\(\sigma_{x}\left|0\right\rangle =\left|1\right\rangle \)</span> ו-<span class="math">\(\sigma_{x}\left|1\right\rangle =\left|0\right\rangle \)</span> ולכן <span class="math">\(\left|+\right\rangle \)</span> הוא הוקטור העצמי שמתאים ל-<span class="math">\(+1\)</span> ואילו <span class="math">\(\left|-\right\rangle \)</span> הוא הוקטור העצמי המתאים ל-<span class="math">\(-1\)</span> ולכן הפירוק הספקטרלי הוא <span class="math">\(X=\left(+1\right)\left|+\right\rangle \left\langle +\right|+\left(-1\right)\left|-\right\rangle \left\langle -\right|\)</span>.</p>
<p>הנה נקודה נחמדה שכדאי להתייחס אליה כאן. נניח שאנחנו רוצים לבצע מדידה בבסיס <span class="math">\(X\)</span>, אבל התקן הניסוי שלנו תומך רק בביצוע מדידות בבסיס <span class="math">\(Z\)</span>. מה עושים? בואו נזכור את האופרטור <span class="math">\(H\)</span> שראינו קודם; הוא מקיים <span class="math">\(H\left|+\right\rangle =\left|0\right\rangle \)</span> ו-<span class="math">\(H\left|-\right\rangle =\left|1\right\rangle \)</span> ולכן אם <span class="math">\(\left|\psi\right\rangle =\alpha\left|+\right\rangle +\beta\left|-\right\rangle \)</span> אז <span class="math">\(H\left|\psi\right\rangle =\alpha\left|0\right\rangle +\beta\left|1\right\rangle \)</span> ולכן מדידת <span class="math">\(H\left|\psi\right\rangle \)</span> בבסיס <span class="math">\(Z\)</span> תיתן את אותה התפלגות תוצאות כמו מדידת <span class="math">\(\left|\psi\right\rangle \)</span> בבסיס <span class="math">\(X\)</span>.</p>
<p>לבסוף, הדוגמא האחרונה היא <span class="math">\(Y=\left(\begin{array}{cc} 0 &amp; -i\\ i &amp; 0 \end{array}\right)\)</span>. גם פה אני לא חושב שזו תהיה הפתעה לגלות שהערכים העצמיים הם <span class="math">\(+1\)</span> ו-<span class="math">\(-1\)</span> ואפשר לבדוק בקלות שהוקטורים העצמיים הם <span class="math">\(\frac{i\left|0\right\rangle -\left|1\right\rangle }{\sqrt{2}}\)</span> ו-<span class="math">\(\frac{\left|0\right\rangle -i\left|1\right\rangle }{\sqrt{2}}\)</span>. כמקודם, אפשר לשאול איך אפשר למדוד בבסיס <span class="math">\(Y\)</span> אם כל מה שיש לנו הוא מדידה בבסיס <span class="math">\(Z\)</span>, והתשובה דומה - קודם כל נפעיל אופרטורים על <span class="math">\(\left|\psi\right\rangle \)</span> ואז נמדוד בבסיס <span class="math">\(Z\)</span> ונקבל אותה התפלגות הסתברויות כמו שמדידה בבסיס <span class="math">\(Y\)</span> הייתה מניבה. </p>
<p>זה אומר שאני רוצה איכשהו להעביר את <span class="math">\(\frac{i\left|0\right\rangle -\left|1\right\rangle }{\sqrt{2}}\)</span> אל <span class="math">\(\left|0\right\rangle \)</span>. איך? אם אני אעביר את <span class="math">\(\frac{i\left|0\right\rangle -\left|1\right\rangle }{\sqrt{2}}\)</span> אל <span class="math">\(i\frac{\left|0\right\rangle +\left|1\right\rangle }{\sqrt{2}}\)</span> כל מה שיישאר אחר כך הוא להפעיל <span class="math">\(H\)</span>. בשביל זה אני צריך טרנספורמציה <span class="math">\(A\)</span> שמבצעת את הפעולה הבאה:</p>
<p><span class="math">\(A\left|0\right\rangle =\left|0\right\rangle \)</span></p>
<p><span class="math">\(A\left|1\right\rangle =-i\left|1\right\rangle \)</span></p>
<p>שימו לב לכך ש-<span class="math">\(A\)</span> תעביר את <span class="math">\(\frac{\left|0\right\rangle -i\left|1\right\rangle }{\sqrt{2}}\)</span> אל <span class="math">\(\frac{\left|0\right\rangle -\left|1\right\rangle }{\sqrt{2}}\)</span> ואחרי <span class="math">\(H\)</span> נגיע אל <span class="math">\(\left|1\right\rangle \)</span> כך שזה מסתדר לנו יפה. רק נשאר לתת שם ל-<span class="math">\(A\)</span> הזו. השם הסטנדרטי הוא דווקא לטרנספורמציה טיפה שונה:</p>
<p><span class="math">\(S=\left(\begin{array}{cc} 1 &amp; 0\\ 0 &amp; i \end{array}\right)\)</span></p>
<p>שדי מזכירה את <span class="math">\(Z\)</span>, פרט לכך שהיא כופלת ב-<span class="math">\(i\)</span> ולא ב-<span class="math">\(-1\)</span>. למעשה, <span class="math">\(S\)</span> היא פשוט ה"שורש" של <span class="math">\(Z\)</span> במובן זה ש-<span class="math">\(S^{2}=Z\)</span>. כעת, <span class="math">\(S^{\dagger}=\left(\begin{array}{cc} 1 &amp; 0\\ 0 &amp; -i \end{array}\right)\)</span> היא הטרנספורמציה שנזקקתי לה.</p>
<p>אם כן, סיימנו להבין איך "עובד" קיוביט יחיד מבחינה מתמטית. כדי להשלים את התמונה נצטרך להבין איך "עובדים" שני קיוביטים ביחד, מה שידרוש הכנסת מתמטיקה חדשה לתמונה - ומשם נמשיך באינדוקציה.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>