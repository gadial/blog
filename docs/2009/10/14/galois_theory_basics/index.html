<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>תורת גלואה - מה הרעיון הבסיסי בה? - לא מדויק</title>
    <link rel="icon" type="image/x-icon" href="/favicon.ico">
    
    <meta name="description" content="לא מדויק - בלוג על מתמטיקה ומדעי המחשב" />
    <!-- Open Graph / Facebook -->
    <meta property="og:type" content="article">
    <meta property="og:url" content="https://gadial.net/2009/10/14/galois_theory_basics/">
    <meta property="og:title" content="תורת גלואה - מה הרעיון הבסיסי בה?">
    <meta property="og:description" content="לא מדויק - בלוג על מתמטיקה ומדעי המחשב">
    <meta property="og:site_name" content="לא מדויק">
    <meta property="og:image" content="http://gadial.net/img/main/default-card.png" />
        
    <!-- Twitter -->
    <meta name="twitter:card" content="summary">
    <meta name="twitter:url" content="https://gadial.net/2009/10/14/galois_theory_basics/">
    <meta name="twitter:description" content="לא מדויק - בלוג על מתמטיקה ומדעי המחשב">
    <meta name="twitter:site" content="@" />
    <meta property="twitter:title" content="תורת גלואה - מה הרעיון הבסיסי בה?">
    <meta property="twitter:image" content="http://gadial.net/img/main/default-card.png" />
    
    <!-- RSS Feed -->
    <link rel="alternate" type="application/rss+xml" title="לא מדויק - RSS Feed" href="/feed.xml">
       
    
    <!-- Post-specific social media image -->
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Hamburger menu button */
        .menu-toggle {
            display: none;
            background: none;
            border: none;
            font-size: 1.8em;
            color: white;
            cursor: pointer;
            padding: 0;
            line-height: 1;
        }
        
        .menu-toggle:hover {
            opacity: 0.8;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                display: flex;
                justify-content: space-between;
                align-items: center;
                margin-bottom: 0;
                padding: 10px 0;
            }
            
            .menu-toggle {
                display: block;
            }
            
            /* Hide nav links by default on mobile */
            .top-nav .nav-links {
                display: none;
                flex-direction: column;
                width: 100%;
                margin-top: 10px;
            }
            
            /* Show when expanded */
            .top-nav .nav-links.expanded {
                display: flex;
            }
            
            .top-nav .nav-links > a {
                text-align: center;
                padding: 12px;
                border-top: 1px solid rgba(255, 255, 255, 0.2);
            }
            
            .top-nav .search-box {
                width: 100%;
                flex-direction: column;
                margin-top: 10px;
                padding-top: 10px;
                border-top: 1px solid rgba(255, 255, 255, 0.2);
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        /* Force KaTeX content to wrap by overriding its internal structure */
        .katex-html {
            display: inline !important;
            white-space: normal !important;
        }
        
        .katex .base {
            display: inline !important;
            white-space: normal !important;
        }
        
        .katex .mord,
        .katex .mbin,
        .katex .mrel,
        .katex .mopen,
        .katex .mclose,
        .katex .mpunct,
        .katex .minner {
            display: inline !important;
            white-space: normal !important;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
            
            /* Hide post navigation on mobile */
            .post-navigation {
                display: none;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <div class="site-title">
                <a href="/" style="color: white; text-decoration: none;">לא מדויק</a>
                <button class="menu-toggle" onclick="toggleMobileMenu()" aria-label="תפריט">
                    ☰
                </button>
            </div>
            <div class="nav-links" id="navLinks">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <a href="/categories/">קטגוריות</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2009/10/09/insolubility_of_the_quintic/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">למה (בגדול, מאוד בגדול) לא ניתן לפתור משוואות ממעלה חמישית ומעלה, ומה זה בכלל אומר?</span>
            </a>
            

            
            <a href="/2009/10/17/probablistic_kids/" class="nav-link nav-next">
                <span class="nav-label">← פוסט חדש יותר</span>
                <span class="nav-title">ילדים (הסתברותיים) זה שמחה</span>
            </a>
            
        </nav>
        
        
        <header>
            <h1>תורת גלואה - מה הרעיון הבסיסי בה?</h1>
            <div class="post-meta">
                <span class="date">2009-10-14</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/חבורות.html">חבורות</a>
                    
                    <a href="/tags/תורת גלואה.html">תורת גלואה</a>
                    
                </span>
                
            </div>
        </header>
        
        <article>
            <p><a href="http://www.gadial.net/2009/10/09/insolubility_of_the_quintic/">בפוסט הקודם</a> דיברתי על "מהן משוואות ממעלה חמישית ולמה הן לא פתירות". לא סתם הכנסתי את המשוואות הללו לתמונה - הן מה שסיפק ל<a href="http://he.wikipedia.org/wiki/%D7%90%D7%95%D7%95%D7%A8%D7%99%D7%A1%D7%98_%D7%92%D7%9C%D7%95%D7%90%D7%94">גלואה</a> את המוטיבציה לפיתוח התורה שלו (שאותה המציא פחות או יותר בגיל 16). עם זאת, לעת עתה נעזוב את המשוואות ונדבר באופן קצת יותר כללי על מה הולך כאן בכלל.תורת גלואה היא המשך טבעי של העיסוק ב<a href="http://www.gadial.net/2009/01/06/field_extensions/">הרחבת שדות</a>, שכבר הזכרתי בעבר בפוסט בהקשר של בעיות <a href="http://www.gadial.net/2008/12/23/straightedge_and_compas_constructions/">בניה בסרגל ומחוגה</a>. לא אחזור על הכל מחדש, אבל בכל זאת אתן תזכורת קצרה. "שדה" הוא הכללה של אובייקטים מתמטיים כמו המספרים הרציוונליים, הממשיים והמרוכבים - אוסף איברים שסגור לארבע פעולות החשבון ("סגור" פירושו שאם אנו מבצעים פעולה על איברים מתוך האוסף, התוצאה היא גם איבר מהאוסף - למשל, מכפלת שני מספרים רציונליים גם היא מספר רציונלי). כשאני אומר "פעולות החשבון" מובלעת בזה ההנחה שהם מקיימים את התכונות ה"רגילות" של פעולות החשבון: למשל, <span class="math">\(a+b=b+a\)</span>. כאמור - לא אציין כאן במפורש את התכונות המדוייקות ששדה צריך לקיים.</p>
<p>הרחבת שדות היא התהליך שבו בהינתן שדה <span class="math">\(F\)</span>, מגדילים אותו ומקבלים שדה חדש, <span class="math">\(E\)</span>, שמכיל את <span class="math">\(F\)</span> כתת-שדה שלו. הסוג היחיד של הרחבות שאדבר עליו בהקשר של תורת גלואה יהיה הרחבות סופיות - הרחבות שבהן המימד של <span class="math">\(E\)</span> מעל <span class="math">\(F\)</span> הוא סופי. גם מושג זה הוסבר בעבר - הרעיון הבסיסי הוא שאם המימד של <span class="math">\(E\)</span> מעל <span class="math">\(F\)</span> הוא <span class="math">\(n\)</span>, אז אפשר לתאר כל איבר ב-<span class="math">\(E\)</span> באופן יחיד באמצעות סדרה של <span class="math">\(n\)</span> איברים שונים של <span class="math">\(F\)</span>. דוגמה פשוטה: נניח שאנחנו לוקחים בתור <span class="math">\(F\)</span> את <span class="math">\(\mathbb{Q}\)</span> - אוסף הרציונליים - מוסיפים לאוסף זה את המספר הלא רציונלי <span class="math">\(\theta=\sqrt[3]{2}\)</span>, ואז "סוגרים" את האוסף כך שיהיה סגור לפעולות החשבון (למשל, אם <span class="math">\(\theta\)</span> בפנים גם <span class="math">\(2\theta\)</span> יהיה בפנים). ניתן להראות כי האיבר הכללי של השדה שיתקבל (שמסומן בתור <span class="math">\(E=F\left(\theta\right)\)</span>) הוא מהצורה <span class="math">\(a+b\theta+c\theta^{2}\)</span>, כש-<span class="math">\(a,b,c\in F\)</span> שלושתם. כלומר, כל איבר ב-<span class="math">\(E\)</span> ניתן לתיאור באמצעות שלשה מהצורה <span class="math">\(\left(a,b,c\right)\)</span>. את המימד של <span class="math">\(E\)</span> מעל <span class="math">\(F\)</span> סימנו ב-<span class="math">\(\left[E:F\right]\)</span>, והוא שיחק תפקיד מכריע בכל ענייני הסרגל ומחוגה - הראינו אז שאם מספר <span class="math">\(\theta\)</span> ניתן לבניה בעזרת סרגל ומחוגה, אז <span class="math">\(\left[\mathbb{Q}\left(\theta\right):\mathbb{Q}\right]=2^{k}\)</span> עבור <span class="math">\(k\)</span> כלשהו - ולכן, למשל, <span class="math">\(\theta=\sqrt[3]{2}\)</span> אינו ניתן לבניה בעזרת סרגל ומחוגה (זה הראה שלא ניתן להכפיל את הקוביה בעזרת סרגל ומחוגה).</p>
<p>עוד הנחה שאני הולך לדבוק בה בהמשך היא שהשדה <span class="math">\(F\)</span> הוא ממציין 0, כלומר שאם מחברים את <span class="math">\(1\)</span> לעצמו אף פעם לא מתקבל 0. תכונה זו לא מתקיימת, למשל, בשדה <span class="math">\(\mathbb{Z}_{7}\)</span>, של המספרים השלמים <span class="math">\(0,\dots,6\)</span> עם פעולות חיבור וכפל מודולו 7. תורת גלואה מטפלת גם בשדות ממציין שונה מאפס, אך איני זקוק להם בשביל לדבר על משוואות ממעלה חמישית, ואין צורך להיכנס לפרטים הטכניים הנוספים שהטיפול במקרים אלו מכתיב.</p>
<p>תורת גלואה מרחיבה את מה שניתן לומר על הרחבות, באמצעות הכנסה לתמונה של מושג חדש - אוטומורפיזמים. אוטומורפיזם של שדה היא פונקציה ש"מערבבת" את אברי השדה, באופן כזה ששומר על מבנה השדה. פורמלית, <span class="math">\(\varphi:E\to E\)</span> היא פונקציה שלכל איבר ב-<span class="math">\(E\)</span> מתאימה איבר אחר ב-<span class="math">\(E\)</span>, כך שמתקיימות שלוש תכונות: ראשית, אין שני איברים שמתמפים לאותה תוצאה, כלומר אם <span class="math">\(\varphi\left(x\right)=\varphi\left(y\right)\)</span> בהכרח <span class="math">\(x=y\)</span> - פונקציה שמקיימת זאת היא "חד-חד ערכית". שנית, כל איבר ב-<span class="math">\(E\)</span> מתקבל כפלט של הפעלת <span class="math">\(\varphi\)</span> על איבר כלשהו ב-<span class="math">\(E\)</span>, כלומר לכל <span class="math">\(y\in E\)</span> קיים <span class="math">\(x\in E\)</span> כך ש-<span class="math">\(\varphi\left(x\right)=y\)</span>. שלישית, לכל <span class="math">\(x,y\in E\)</span> מתקיים ש-<span class="math">\(\varphi\left(x+y\right)=\varphi\left(x\right)+\varphi\left(y\right)\)</span> ו-<span class="math">\(\varphi\left(xy\right)=\varphi\left(x\right)\varphi\left(y\right)\)</span>. כלומר, אם יש לנו שני איברים, אין הבדל בין הפעלת האוטומורפיזם עליהם בנפרד ואז ביצוע חיבור או כפל של התוצאות, ובין ביצוע חיבור או כפל קודם, והפעלה של האוטומורפיזם אחר כך.</p>
<p>כאן מתבקש לתת דוגמה לאוטומורפיזם, ולכן בואו נסתכל לרגע על השדה <span class="math">\(\mathbb{Q}\left(\sqrt{2}\right)\)</span> - השדה שמתקבל מהרחבת הרציונליים על ידי הוספת <span class="math">\(\sqrt{2}\)</span>. האיברים בשדה הזה הם מהצורה <span class="math">\(a+b\sqrt{2}\)</span>, כאשר <span class="math">\(a,b\in\mathbb{Q}\)</span>. אוטומורפיזם טריוויאלי של השדה הזה הוא האוטומורפיזם שמעביר כל איבר לעצמו - <span class="math">\(\varphi\left(x\right)=x\)</span>. קל לראות שזה אוטומורפיזם. בנוסף לכך, יש לנו אוטומורפיזם אחד נוסף - <span class="math">\(\varphi\left(a+b\sqrt{2}\right)=a-b\sqrt{2}\)</span>. בדקו שזה אכן אוטומורפיזם!</p>
<p>האם יש אוטומורפיזמים נוספים? התשובה היא לא, וכדי לראות זאת, הבה ונחשוב לרגע על תכונות בסיסיות של אוטומורפיזמים של שדה כללי, <span class="math">\(E\)</span>. בראש ובראשונה, מהו <span class="math">\(\varphi\left(1\right)\)</span>? אני רוצה להראות שזה בדיוק <span class="math">\(1\)</span>. כדי להראות זאת, מספיק להראות כי לכל <span class="math">\(y\in E\)</span> מתקיים <span class="math">\(\varphi\left(1\right)\cdot y=y\)</span>, שכן האיבר היחיד שמקיים זאת הוא 1 (מדוע?). אם כן, מכיוון ש-<span class="math">\(\varphi\)</span> הוא אוטומורפיזם, קיים <span class="math">\(x\in E\)</span> כך ש-<span class="math">\(\varphi\left(x\right)=y\)</span>. אבל כעת, <span class="math">\(y=\varphi\left(x\right)=\varphi\left(1\cdot x\right)=\varphi\left(1\right)\varphi\left(x\right)=\varphi\left(1\right)y\)</span>, כפי שרצינו.</p>
<p>כעת, אם <span class="math">\(\varphi\left(1\right)=1\)</span>, אז גם <span class="math">\(\varphi\left(2\right)=\varphi\left(1+1\right)=\varphi\left(1\right)+\varphi\left(1\right)=1+1=2\)</span>; ובאופן כללי לכל מספר טבעי <span class="math">\(n\)</span> יתקיים <span class="math">\(\varphi\left(n\right)=n\)</span>. אבל קל להראות גם כי <span class="math">\(\varphi\left(-1\right)=-1\)</span> (כי <span class="math">\(0=\varphi\left(0\right)=\varphi\left(1-1\right)=\varphi\left(1\right)-\varphi\left(-1\right)\)</span>), ולכן מקבלים כי <span class="math">\(\varphi\left(-n\right)=-n\)</span>; ובאופן דומה, מכיוון שאוטומורפיזם משמר גם את פעולת הכפל, אפשר להראות שלכל <span class="math">\(a\in\mathbb{Q}\)</span> מתקיים <span class="math">\(\varphi\left(a\right)=a\)</span>. בקיצור, אוטומורפיזם של כל שדה שמרחיב את הרציונליים (וכבר אמרתי בעבר שכל שדה ממציין אפס מכיל את הרציונליים כתת שדה), לא משנה בשום צורה את הרציונליים (ובפרט - האוטומורפיזם היחיד של שדה הרציונליים הוא הזהות). על אוטומורפיזם כזה אומרים שהוא <strong>משמר</strong> את הרציונליים - ובאופן כללי, אם יש לנו הרחבת שדות <span class="math">\(E/F\)</span> (<span class="math">\(E\)</span> מרחיב את <span class="math">\(F\)</span>), ואם <span class="math">\(\varphi:E\to E\)</span> הוא אוטומורפיזם של <span class="math">\(E\)</span> כך ש-<span class="math">\(\varphi\left(a\right)=a\)</span> לכל <span class="math">\(a\in F\)</span>, אז אומרים ש-<span class="math">\(\varphi\)</span> <strong>משמר</strong> את השדה <span class="math">\(F\)</span>. כשחוקרים את ההרחבה <span class="math">\(E/F\)</span>, האוטומורפיזם המעניינים יהיו בדיוק האוטומורפיזמים של <span class="math">\(E\)</span> שמשמרים את <span class="math">\(F\)</span>, שכן במובן מסויים אלו האוטומורפיזמים שמכילים מידע גם על <span class="math">\(E\)</span> אבל <strong>גם</strong> על <span class="math">\(F\)</span>.</p>
<p>כעת, אוטומורפיזמים אפשר "להרכיב" זה על זה - להפעיל קודם אחד, ואז את השני. אם <span class="math">\(\varphi,\tau\)</span> הם שני אוטומורפיזמים של שדה, אפשר להגדיר פונקציה חדשה, שתסומן <span class="math">\(\varphi\circ\tau\)</span>, ומוגדרת באמצעות <span class="math">\(\varphi\circ\tau\left(x\right)=\varphi\left(\tau\left(x\right)\right)\)</span>. לא קשה להוכיח שהפונקציה הזו היא אוטומורפיזם בעצמה. האבחנה המרכזית כאן היא שפעולת ההרכבה הזו הופכת את אוסף האוטומורפיזמים של <span class="math">\(E\)</span> ל<strong><a href="http://he.wikipedia.org/wiki/%D7%97%D7%91%D7%95%D7%A8%D7%94_%28%D7%9E%D7%91%D7%A0%D7%94_%D7%90%D7%9C%D7%92%D7%91%D7%A8%D7%99%29">חבורה</a></strong>. גם זה מושג שכבר הופיע בבלוג פעמים רבות, אבל נזכיר אותו בקיצור שוב.</p>
<p>חבורה היא אוסף של איברים עם פעולה בינארית ביניהם (כלומר, בהינתן שני איברים, מפעילים עליהם את הפעולה ומקבלים איבר חדש השייך לאוסף). יש שלוש דרישות שנדרשות מהפעולה הבינארית: ראשית, שתתקיים אסוציאטיביות. כלומר, אם <span class="math">\(G\)</span> היא חבורה ו-<span class="math">\(a,b,c\in G\)</span>, אז <span class="math">\(\left(a\cdot b\right)\cdot c=a\cdot\left(b\cdot c\right)\)</span>. זה מתקיים עבור פעולת ההרכבה של אוטומורפיזמים אבל לא אראה זאת.</p>
<p>שנית, צריך להיות בחבורה איבר יחידה <span class="math">\(e\in G\)</span>, שעבורו <span class="math">\(a\cdot e=e\cdot a=a\)</span> לכל <span class="math">\(a\in G\)</span>. בחבורת האוטומורפיזמים מקיים את התפקיד הזה אוטומורפיזם הזהות (בדקו!).</p>
<p>שלישית, לכל <span class="math">\(a\in G\)</span> צריך להיות בחבורה איבר "הופכי", <span class="math">\(b\in G\)</span> שמקיים <span class="math">\(a\cdot b=b\cdot a=e\)</span>. במקרה של חבורת האוטומורפיזמים, אם <span class="math">\(\varphi\)</span> הוא אוטומורפיזם, אפשר להגדיר אוטומורפיזם <span class="math">\(\tau\)</span> באופן הבא: בהינתן <span class="math">\(x\in E\)</span>, ידוע שקיים <span class="math">\(y\in E\)</span> <strong>יחיד</strong> כך ש-<span class="math">\(\varphi\left(y\right)=x\)</span>; אז נגדיר <span class="math">\(\tau\left(x\right)=y\)</span> (במילים: <span class="math">\(\tau\)</span> על <span class="math">\(x\)</span> מחזיר את המקור של <span class="math">\(x\)</span> על פי האוטומורפיזם <span class="math">\(\varphi\)</span>). קל לראות כי <span class="math">\(\tau\)</span> הנ"ל הוא אכן ההופכי של <span class="math">\(\varphi\)</span>. לכן אוסף האוטומורפיזמים של <span class="math">\(E\)</span> הוא חבורה. יותר מכך - בהינתן הרחבת שדות <span class="math">\(E/F\)</span> גם אוסף האוטומורפיזמים של <span class="math">\(E\)</span> שמשמר את <span class="math">\(F\)</span> הוא חבורה. זו בדיוק החבורה שבה אנו מתעניינים. נסמן אותה ב-<span class="math">\(\text{Gal}\left(E/F\right)\)</span>.</p>
<p>המשפט היסודי של תורת גלואה קושר בין המבנה של <span class="math">\(\text{Gal}\left(E/F\right)\)</span> ובין המבנה של <span class="math">\(E/F\)</span>. בפרט, הוא מראה שהגודל של החבורה הוא בדיוק מימד ההרחבה, כלומר <span class="math">\(\left[E:F\right]=\left|\text{Gal}\left(E/F\right)\right|\)</span>; והוא מראה שלכל תת חבורה של <span class="math">\(\text{Gal}\left(E/F\right)\)</span> מתאים "שדה ביניים" <span class="math">\(K\)</span> שמקיים <span class="math">\(F\subseteq K\subseteq E\)</span> (כלומר - <span class="math">\(K\)</span> מרחיב את <span class="math">\(F\)</span>, ובתורו מורחב בעצמו על ידי <span class="math">\(E\)</span>) ושההתאמה הזו יוצרת זהות בין המבנה הפנימי של החבורה (אילו תת חבורות מכילות אילו תת חבורות אחרות) ובין המבנה של הרחבת השדות. עם זאת, לפני שארחיב על המשפט אין מנוס מלהתייחס לכך שהוא בכלל לא נכון, באופן כללי, ולדבר על התנאים שצריך שיתקיימו כדי שהמשפט כן יהיה נכון.</p>
<p>הדוגמה הקלאסית היא ההרחבה <span class="math">\(\mathbb{Q}\left(\sqrt[3]{2}\right)\)</span>. זוהי הרחבה ממימד 3 של <span class="math">\(\mathbb{Q}\)</span>, ועם זאת גודל חבורת האוטומורפיזמים שלה (שמשמרים את <span class="math">\(\mathbb{Q}\)</span>, אבל כבר אמרנו שכל אוטומורפיזם משמר את <span class="math">\(\mathbb{Q}\)</span>) הוא 1 - רק הזהות. מדוע? ובכן, איבר כללי של ההרחבה הזו הוא <span class="math">\(a+b\theta+c\theta^{2}\)</span> עם <span class="math">\(\theta=\sqrt[3]{2}\)</span>; ואם <span class="math">\(\varphi\)</span> אוטומורפיזם של השדה, אז <span class="math">\(\varphi\left(a+b\theta+c\theta^{2}\right) = \varphi\left(a\right)+\varphi\left(b\right)\varphi\left(\theta\right)+\varphi\left(c\right)\varphi\left(\theta^{2}\right)=a+b\varphi\left(\theta\right)+c\varphi\left(\theta\right)^{2}\)</span></p>
<p>דהיינו, מה ש-<span class="math">\(\varphi\)</span> עושה לאיבר כללי תלוי אך ורק במה שהוא עושה ל-<span class="math">\(\theta\)</span>. מכאן שהשאלה היא - לאן <span class="math">\(\varphi\)</span> יכול להעביר את <span class="math">\(\theta\)</span> בכלל? כאן נכנסת לתמונה אבחנה כללית חשובה נוספת: אם <span class="math">\(E/F\)</span> היא הרחבה, ו-<span class="math">\(f\left(x\right)\)</span> הוא פולינום שמקדמיו ב-<span class="math">\(F\)</span>, ו-<span class="math">\(\varphi\)</span> אוטומורפיזם של <span class="math">\(E\)</span> אשר משמר את <span class="math">\(F\)</span>, ו-<span class="math">\(\theta\in E\)</span> הוא שורש של <span class="math">\(f\left(x\right)\)</span> - אז גם <span class="math">\(\varphi\left(\theta\right)\)</span> הוא שורש של <span class="math">\(f\left(x\right)\)</span>. ההוכחה של טענה זו ישירה למדי - אם נסמן <span class="math">\(f\left(x\right)=\sum_{i=0}^{n}a_{i}x^{i}\)</span> אז <span class="math">\(\sum_{i=0}^{n}a_{i}\theta^{i}=0\)</span>, ולכן גם <span class="math">\(\varphi\left(\sum_{i=0}^{n}a_{i}\theta^{i}\right)=0\)</span>, ותוך שימוש בכל התכונות של האוטומורפיזם (ובפרט ש-<span class="math">\(\varphi\left(a_{i}\right)=a_{i}\)</span>) נקבל <span class="math">\(\sum_{i=0}^{n}a_{i}\varphi\left(\theta\right)^{i}=0\)</span>.</p>
<p>במקרה שלנו, <span class="math">\(\theta\)</span> הוא שורש של הפולינום <span class="math">\(x^{3}-2\)</span>, שכל מקדמיו רציונליים; לכן <span class="math">\(\varphi\left(\theta\right)\)</span>חייב גם הוא להיות שורש של הפולינום הזה. אלא מה, שני שורשי הפולינום האחרים הם <span class="math">\(\rho\sqrt[3]{2}\)</span> ו-<span class="math">\(\rho^{2}\sqrt[3]{2}\)</span>, כאשר <span class="math">\(\rho\)</span> הוא שורש יחידה פרימיטיבי מסדר 3 - מספר מרוכב שמקיים <span class="math">\(\rho^{3}=1\)</span> (ושונה מ-1 בעצמו). אם מתעקשים על הגדרה קונסטרוקטיבית של <span class="math">\(\rho\)</span> אז <span class="math">\(\rho=e^{\frac{2\pi i}{3}}\)</span>, אבל אני מניח שזה לא יהיה הכרחי. הפואנטה כאן היא ששני השורשים האחרים של <span class="math">\(x^{3}-2\)</span> הם מספרים <strong>מרוכבים</strong>. ככאלו, הם בכלל לא שייכים לשדה <span class="math">\(\mathbb{Q}\left(\sqrt[3]{2}\right)\)</span>. לכן <span class="math">\(\theta\)</span> יכול לעבור רק לעצמו באמצעות אוטומורפיזם של השדה הזה, ומכיוון שפעולת האוטומורפיזם של <span class="math">\(\theta\)</span> קובעת אותו ביחידות, קיים רק אוטומורפיזם אחד כזה - הזהות.</p>
<p>כל השיקולים הללו מבלבלים? אוהו, זה רק החימום של מה שקורה בהמשך. עם זאת, אני חושב שהשיקולים הללו הם <strong>יפים</strong>. יש בהם משהו אלגנטי מאוד. לכאורה, אוטומורפיזמים של שדות היו אמורים להיות יצורים מסובכים מאוד - הרי שדות הם אובייקטים ענקיים ומורכבים, לכאורה. ועם זאת, אנחנו מצליחים לצמצם את ציד האוטומורפיזמים לכמה שיקולים מאוד, מאוד בסיסיים. אכן, הרבה פעמים ניתן להשתמש בתורת גלואה והגישה שלה כדי לספק הוכחות פשוטות רעיונית (מרגע שהרעיונות הבסיסיים "עוכלו") לטענות מורכבות.</p>
<p>חזרה אל <span class="math">\(\mathbb{Q}\left(\sqrt[3]{2}\right)\)</span>. אמרנו שזו הרחבה ממימד 3, ועם זאת חבורת האוטומורפיזמים שלה היא מגודל 1, כלומר אין "מספיק" אוטומורפיזמים. מה הייתה הבעיה? ש"איבדנו" אוטומורפיזמים פוטנציאלים מכיוון שבהרחבה שלנו היו חסרים השורשים האחרים של הפולינום <span class="math">\(x^{3}-2\)</span>. איך ניתן להכניס גם אותם למשחק? פשוט - להרחיב את <span class="math">\(\mathbb{Q}\left(\sqrt[3]{2}\right)\)</span> על ידי הוספת <span class="math">\(\rho\)</span> פנימה - את התוצאה מסמנים ב-<span class="math">\(\mathbb{Q}\left(\rho,\sqrt[3]{2}\right)\)</span>. זו הרחבה מסדר 6 של <span class="math">\(\mathbb{Q}\)</span>, ויש לה 6 אוטומורפיזמים. להראות את זה במפורש זה עניין טיפה טכני אז אקפוץ לסוף -אוטומורפיזם של <span class="math">\(\mathbb{Q}\left(\rho,\sqrt[3]{2}\right)\)</span> נקבע באופן יחיד על ידי פעולתו על <span class="math">\(\sqrt[3]{2}\)</span> ועל <span class="math">\(\rho\)</span>. את <span class="math">\(\sqrt[3]{2}\)</span> אפשר להעביר לעצמו, ל-<span class="math">\(\rho\sqrt[3]{2}\)</span> ול-<span class="math">\(\rho^{2}\sqrt[3]{2}\)</span>; ואת <span class="math">\(\rho\)</span> (שהוא שורש של <span class="math">\(x^{3}-1=\left(x-1\right)\left(x^{2}+x+1\right)\)</span>) אפשר להעביר לעצמו ול-<span class="math">\(\rho^{2}\)</span> (השורש השלישי של הפולינום הוא 1, ואנחנו כבר יודעים ש-1 עובר לעצמו אז שום דבר אחר לא יכול לעבור אליו). אז נגדיר אוטומורפיזם <span class="math">\(\varphi\)</span> שמקיים <span class="math">\(\varphi\left(\sqrt[3]{2}\right)=\rho\sqrt[3]{2}\)</span> ו-<span class="math">\(\varphi\left(\rho\right)=\rho\)</span>; ונגדיר <span class="math">\(\psi\left(\sqrt[3]{2}\right)=\sqrt[3]{2}\)</span> ו-<span class="math">\(\psi\left(\rho\right)=\rho^{2}\)</span>, וקיבלנו שני אוטומורפיזם שכל אחד מהם פועל על אחד משני ה"יוצרים" של ההרחבה בנפרד. כעת אפשר לקבל כל אוטומורפיזם אחר בתור מכפלה שלהם או של חזקות שלהם, ומכאן לא ארוכה הדרך לראות שיש שישה אוטומורפיזמים שונים בסך הכל (<span class="math">\(\varphi\)</span> הוא מסדר 3 ו-<span class="math">\(\psi\)</span> הוא מסדר 2, ולכן החבורה שהם יוצרים היא לכל היותר מסדר 6).</p>
<p>מכאן מגיעים להגדרה של "הרחבת גלואה". הרחבה <span class="math">\(E/F\)</span> היא הרחבת גלואה אם <span class="math">\(\left[E:F\right]=\left|\text{Gal}\left(E/F\right)\right|\)</span>. מסתבר שניתן לתת אפיון אחר ומעניין להרחבות הללו: הרחבה <span class="math">\(E/F\)</span> היא הרחבת גלואה אם <span class="math">\(E\)</span> הוא שדה פיצול של פולינום אי פריק כלשהו מעל <span class="math">\(F\)</span>. מהו שדה פיצול של פולינום? בפשטות, השדה הקטן ביותר שמכיל את כל שורשי הפולינום. למשל, שדה הפיצול של <span class="math">\(x^{2}-2\)</span> מעל <span class="math">\(\mathbb{Q}\)</span> הוא <span class="math">\(\mathbb{Q}\left(\sqrt{2}\right)\)</span>, והשדה <span class="math">\(\mathbb{Q}\left(\rho,\sqrt[3]{2}\right)\)</span> הוא שדה הפיצול של <span class="math">\(x^{3}-2\)</span> מעל <span class="math">\(\mathbb{Q}\)</span> (כשעוסקים בהרחבות גלואה של שדות ממציין שונה מ-0 הפולינום צריך להיות גם ספרבילי; לא ארחיב על תכונה זו כעת).</p>
<p>טוב, הבה ונתאר סוף סוף את המשפט המרכזי של תורת גלואה. לפני כן, תמונה אחת שווה אלף מילים:</p>
<p><a href="/img/2009/10/fund.png"><img src="/img/2009/10/fund.png" alt="fund" width="340" height="514" class="aligncenter size-full wp-image-3250" /></a></p>
<p>מה הולך כאן? אין צורך להיכנס לפרטים; הנקודה היא שהדיאגרמה העליונה היא של חבורה ותת החבורות שלה; והדיאגרמה התחתונה היא של הרחבת שדות וכל שדות הביניים שם, כשקווים מציינים את כל ההכלות. כפי שהתמונה מראה, המבנה של החבורה והמבנה של ההרחבה הם זהים. זה הפאנץ' הראשון, אבל יש עוד פאנצ'ים. ראשית, ההתאמה בין כל חבורה תת חבורה ובין כל שדה ביניים אינה מקרית: אם <span class="math">\(K\)</span> הוא שדה ביניים של ההרחבה (כלומר <span class="math">\(F\subseteq K\subseteq E\)</span>), אז תת החבורה שמתאימה לו היא אוסף כל האוטומורפיזמים של <span class="math">\(E\)</span> שמשמרים אותו (וכך ל-<span class="math">\(F\)</span> מתאימה החבורה כולה, כי מראש חבורת הגלואה מכילה רק אוטומורפיזמים שמשמרים את <span class="math">\(F\)</span>; ול-<span class="math">\(E\)</span> מתאימה תת החבורה הטריוויאלית שמכילה רק את אוטומורפיזם הזהות, כי כל אוטומורפיזם אחר של <span class="math">\(E\)</span> לא משמר אותו). בכיוון השני, אם נתונה תת חבורה כלשהי <span class="math">\(H\)</span> של חבורת הגלואה <span class="math">\(G\)</span>, אז שדה הביניים שמתאים לה הוא תת השדה של <span class="math">\(E\)</span> שמשתמר על ידי כל אברי <span class="math">\(H\)</span> (צריך להראות שאוסף כל האיברים שמשתמרים תחת כל האוטומורפיזמים של <span class="math">\(H\)</span> הוא שדה, אך זה לא קשה).</p>
<p>יתר על כן, אם <span class="math">\(H\)</span> היא תת החבורה שמתאימה לשדה הביניים <span class="math">\(K\)</span>, אז <span class="math">\(\left[E:K\right]=\left|H\right|\)</span>, ובפרט גם <span class="math">\(E/K\)</span> היא הרחבת גלואה, עם החבורה <span class="math">\(H\)</span>; ואילו <span class="math">\(K/F\)</span> היא גלואה רק כאשר <span class="math">\(H\)</span> היא תת חבורה <strong>נורמלית</strong> של <span class="math">\(G\)</span>, ובכל מקרה <span class="math">\(\left[K:F\right]=\left|G:H\right|\)</span>, כאשר <span class="math">\(\left|G:H\right|\)</span> הוא האינדקס של <span class="math">\(H\)</span> ב-<span class="math">\(G\)</span>, וחבורת הגלואה של <span class="math">\(K/F\)</span> היא בדיוק חבורת המנה <span class="math">\(G/H\)</span> במקרה זה. למי שהמושגים הללו לא אומרים לו כלום - לא נורא; זה מצריך ידע כלשהו בתורת החבורות שאיני רוצה להיכנס אליו כעת.</p>
<p>זה לא כל מה שאפשר להגיד, אבל לעת עתה אסתפק בכך.</p>
<p>טוב, אז מה היה לנו? קשר הדוק מאוד (ולטעמי, יפה מאוד) בין הרחבת שדות לחבורות. מכאן אפשר להתחיל לקטוף את הפירות ולהשתמש בקשר הזה כדי להפיק מידע על ההרחבות. לרוע המזל, כאן כבר נהיה חייבים לצלול לעומקים טכניים מסויימים ומי שאינו בקיא באלגברה עלול ללכת לאיבוד, לכן אחזור שוב על הנקודה העיקרית לפני שנמשיך: מה שעושים כעת, על מנת להוכיח כי המשוואה ממעלה חמישית אינה פתירה, הוא להסתכל על שדה הפיצול של פולינום "כללי" (כזה שאין יחסים בין המקדמים שלו - אי אפשר להגיד משהו בסגנון "המקדם השני גדול פי שניים מהראשון" וכדומה). אפשר להראות שהחבורה שמתאימה לשדה הפיצול הזה היא <span class="math">\(S_{5}\)</span> - חבורת הפרמוטציות על חמישה איברים. בשלב הבא מראים שאם ניתן לפתור את המשוואה הכללית ממעלה חמישית באמצעות רדיקלים (כלומר, סדרה של הרחבות "פשוטות" במובן מסויים), אז החבורה שמתאימה להרחבה הרדיקלית הזו היא מה שמכונה "חבורה פתירה", ומכך נובעת (לא מייד) הפתירות של <span class="math">\(S_{5}\)</span>; ועליה אפשר להוכיח בנפרד שאינה פתירה.</p>
<p>מסובך? כן, למדי. אם כן, חשבו על כך שהרעיונות הללו הומצאו מאפס (לפני שהיו מושגים כמו "הרחבת שדה" או "חבורה") על ידי נער בן 16, שהצליח להרוג את עצמו בגיל 21 במה שהוא כנראה הבזבוז הגדול ביותר בהיסטוריה של המתמטיקה.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function toggleMobileMenu() {
            const navLinks = document.getElementById('navLinks');
            navLinks.classList.toggle('expanded');
        }
        
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>