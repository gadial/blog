<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>התמרת פורייה הבדידה - מה זה בכלל? - לא מדויק</title>
    <link rel="icon" type="image/x-icon" href="/favicon.ico">
    
    <meta name="description" content="לא מדויק - בלוג על מתמטיקה ומדעי המחשב" />
    <!-- Open Graph / Facebook -->
    <meta property="og:type" content="article">
    <meta property="og:url" content="https://gadial.net/2014/05/21/discrete_fourier_transform_intro/">
    <meta property="og:title" content="התמרת פורייה הבדידה - מה זה בכלל?">
    <meta property="og:description" content="לא מדויק - בלוג על מתמטיקה ומדעי המחשב">
    <meta property="og:site_name" content="לא מדויק">
    

<meta property="og:image" content="http://gadial.net/img/main/default-card.png" />


        
    <!-- Twitter -->
    

<meta name="twitter:card" content="summary">


    <meta name="twitter:url" content="https://gadial.net/2014/05/21/discrete_fourier_transform_intro/">
    <meta name="twitter:description" content="לא מדויק - בלוג על מתמטיקה ומדעי המחשב">
    <meta name="twitter:site" content="@" />
    <meta property="twitter:title" content="התמרת פורייה הבדידה - מה זה בכלל?">
    

<meta property="twitter:image" content="http://gadial.net/img/main/default-card.png" />


    
    <!-- RSS Feed -->
    <link rel="alternate" type="application/rss+xml" title="לא מדויק - RSS Feed" href="/feed.xml">
       
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Hamburger menu button */
        .menu-toggle {
            display: none;
            background: none;
            border: none;
            font-size: 1.8em;
            color: white;
            cursor: pointer;
            padding: 0;
            line-height: 1;
        }
        
        .menu-toggle:hover {
            opacity: 0.8;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                display: flex;
                justify-content: space-between;
                align-items: center;
                margin-bottom: 0;
                padding: 10px 0;
            }
            
            .menu-toggle {
                display: block;
            }
            
            /* Hide nav links by default on mobile */
            .top-nav .nav-links {
                display: none;
                flex-direction: column;
                width: 100%;
                margin-top: 10px;
            }
            
            /* Show when expanded */
            .top-nav .nav-links.expanded {
                display: flex;
            }
            
            .top-nav .nav-links > a {
                text-align: center;
                padding: 12px;
                border-top: 1px solid rgba(255, 255, 255, 0.2);
            }
            
            .top-nav .search-box {
                width: 100%;
                flex-direction: column;
                margin-top: 10px;
                padding-top: 10px;
                border-top: 1px solid rgba(255, 255, 255, 0.2);
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        /* Force KaTeX content to wrap by overriding its internal structure */
        .katex-html {
            display: inline !important;
            white-space: normal !important;
        }
        
        .katex .base {
            display: inline !important;
            white-space: normal !important;
        }
        
        .katex .mord,
        .katex .mbin,
        .katex .mrel,
        .katex .mopen,
        .katex .mclose,
        .katex .mpunct,
        .katex .minner {
            display: inline !important;
            white-space: normal !important;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
            
            /* Hide post navigation on mobile */
            .post-navigation {
                display: none;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <div class="site-title">
                <a href="/" style="color: white; text-decoration: none;">לא מדויק</a>
                <button class="menu-toggle" onclick="toggleMobileMenu()" aria-label="תפריט">
                    ☰
                </button>
            </div>
            <div class="nav-links" id="navLinks">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <a href="/categories/">קטגוריות</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2014/05/18/fourier_transform_intro/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">התמרת פורייה - מה זה בכלל?</span>
            </a>
            

            
            <a href="/2014/05/27/fast_fourier_transform/" class="nav-link nav-next">
                <span class="nav-label">← פוסט חדש יותר</span>
                <span class="nav-title">התמרת פורייה המהירה</span>
            </a>
            
        </nav>
        
        
        <header>
            <h1>התמרת פורייה הבדידה - מה זה בכלל?</h1>
            <div class="post-meta">
                <span class="date">2014-05-21</span>
                
                <span class="categories">
                    | קטגוריות:
                    
                    <a href="/categories/אנליזה מתמטית.html">אנליזה מתמטית</a>
                    
                </span>
                
                
                <span class="tags">
                    | תגיות:
                    
                    <a href="/tags/התמרת פורייה.html">התמרת פורייה</a>
                    
                    <a href="/tags/התמרת פורייה הבדידה.html">התמרת פורייה הבדידה</a>
                    
                </span>
                
            </div>
        </header>
        
        <article>
            <p>עד עכשיו ראינו שני סוגים של התמרות פורייה: אחת עבור פונקציות <strong>מחזוריות</strong> מעל הממשיים, כלומר פונקציות שמוגדרות מעל הקטע <span class="math">\(\left[-\pi,\pi\right]\)</span> ואנחנו יכולים "להרחיב" אותן לכל <span class="math">\(\mathbb{R}\)</span> באופן מחזורי; ופונקציות שהוגדרו מראש על כל <span class="math">\(\mathbb{R}\)</span>. להתמרה במקרה הראשון קראנו "טורי פורייה" כי התוצאה המתקבלת היא פירוק של הפונקציה לסכום - טור - של פונקציות בסיס. במקרה השני קיבלנו התמרה שהיא בעצמה פונקציה ממשית. ההבדל בין המקרה הראשון והשני הוא שבמקרה הראשון ההתמרה יוצאת לנו פונקציה<strong> </strong>שמוגדרת על מרחב <strong>בדיד </strong>בזמן שבמקרה השני יוצאת לנו פונקציה על מרחב <strong>רציף</strong>.</p>
<p>מה זה בדיוק מרחב רציף ומה זה בדיוק מרחב בדיד קשה לומר בלי הגדרות נוספות וזה לא קריטי לנו כרגע, אבל אינטואיציה לא רעה לעומק ההבדל היא שמרחב בדיד הוא בן מניה - יש לו מספר "קטן יחסית" של איברים, בזמן ש-<span class="math">\(\mathbb{R}\)</span> היא קבוצה לא בת מניה - יש בה "המון" איברים. ההבדל הזה גורם להבדלים טכניים ברורים - מעל מרחב בדיד יש משמעות לדיבור על טורים, מעל מרחב רציף התורה של טורים כבר לא עובדת וצריך לדבר על אינטגרלים במקום זה. גם בהסתברות יש לנו את התופעה הזו ואפשר לראות הבדל מובהק בין הסתברות על מרחב בדיד - שהיא פשוטה ונחמדה ואינטואיטיבית יחסית - ובין הסתברות על מרחב רציף שהיא מהומה שלמה. וכמובן, ייצוגים של פונקציות במחשב הם לרוב ייצוגים בדידים. אמנם, אפשר לאכסן במחשב במדויק פונקציה כמו <span class="math">\(f\left(x\right)=x^{2}\)</span> גם אם היא מוגדרת מעל הממשיים, אבל עבור פונקציות כלליות, שנתונות לנו בעיקר בתור אוסף זוגות קלט-פלט, זה כבר לא אפשרי.</p>
<p>כל המבוא הזה בא לומר שהצעד המתבקש הבא אחרי מה שכבר ראינו הוא לדבר על התמרת פורייה עבור פונקציות שמוגדרות לא מעל <span class="math">\(\mathbb{R}\)</span> אלא מעל <span class="math">\(\mathbb{Z}\)</span>. כמקודם, אני רוצה לדבר על שני מקרים שונים - זה של פונקציות מחזוריות וזה של פונקציות לא מחזוריות. הראשונות יהיו מעניינות במיוחד כי הן ניתנות לתיאור על ידי סדרה <strong>סופית</strong> של מספרים - כלומר, כולן ניתנות לייצוג מדויק לחלוטין במחשב. לשתי ההתמרות הללו אקרא "התמרת פורייה הבדידה", למרות שלרוב מי שמשתמש בביטוי הזה מתכוון רק למקרה של פונקציות מחזוריות, והמקרה השני מכונה לעתים "התמרת פורייה בזמן בדיד" כדי להבדיל ביניהם.</p>
<p>נתחיל, כרגיל, מהתיאוריה הבסיסית; אבל אחר כך אעבור סוף סוף להמחשה של שימוש בסיסי כלשהו לכל העסק הזה, על ידי הכנסת מושג מורכב יותר שנקרא <strong>קונבולוציה</strong>. הייתי יכול להראות קונבולוציות כבר קודם, אבל אני חושב שההקשר שבו הכי קל לעכל אותם הוא ההקשר הבדיד ולכן התאפקתי עד כה.</p>
<p>בשלב הזה אנחנו כבר למודי קרבות עם התמרות פורייה ויודעים מה מצפה לנו - מה שקראתי לו משוואות סינתזה ואנליזה. משוואת אנליזה לוקחת פונקציה ו"מפרקת" אותה לרכיבים - כלומר, נותנת לנו את ההתמרה של הפונקציה. משוואת סינתזה לוקחת את הרכיבים ו"בונה מחדש" את הפונקציה - כלומר, נותנת לנו את ההתמרה ההפוכה של הפונקציה. ה"רכיבים" שלנו בהקשר של פורייה הן פונקציות טריגונומטריות - בפוסט הקודם עברתי להשתמש באקספוננט מרוכב במקום לכתוב במפורש סינוסים וקוסינוסים.</p>
<p>לצורך תזכורת, הנה משוואות האנליזה והסינתזה של פונקציות <span class="math">\(f:\mathbb{R}\to\mathbb{C}\)</span> ו-<span class="math">\(g:\left[-\pi,\pi\right]\to\mathbb{C}\)</span>:</p>
<p><strong>אנליזה</strong>:</p>
<p><span class="math">\(\hat{f}\left(\omega\right)=\int_{-\infty}^{\infty}f\left(t\right)e^{-2\pi i\omega t}dt\)</span></p>
<p><span class="math">\(\hat{g}\left(n\right)=\frac{1}{2\pi}\int_{-\pi}^{\pi}g\left(x\right)e^{-inx}dx\)</span></p>
<p><strong>סינתזה:</strong></p>
<p><span class="math">\(f\left(t\right)=\int_{-\infty}^{\infty}\hat{f}\left(\omega\right)e^{2\pi i\omega t}d\omega\)</span></p>
<p><span class="math">\(g\left(x\right)=\sum_{n=-\infty}^{\infty}\hat{g}\left(n\right)e^{inx}\)</span></p>
<p>עכשיו בואו נעבור לדבר על פונקציות בדידות. ניקח פונקציה <span class="math">\(f:\mathbb{Z}\to\mathbb{C}\)</span> ופונקציה <span class="math">\(g:\mathbb{Z}_{N}\to\mathbb{C}\)</span> כאשר <span class="math">\(N\)</span> הוא מספר טבעי חיובי כלשהו. <span class="math">\(\mathbb{Z}_{N}=\left\{ 0,1,2,\dots,N-1\right\} \)</span> למי שתוהה מה פשר הסימון הזה ולא מכיר אותו.</p>
<p>בואו נתחיל מ-<span class="math">\(f\)</span>. איך משוואת האנליזה שלה תיראה? האם הגיוני לכתוב <span class="math">\(\hat{f}\left(\omega\right)=\int_{-\infty}^{\infty}f\left(t\right)e^{-2\pi i\omega t}dt\)</span> גם במקרה הזה? התשובה היא כמובן "לא", כי <span class="math">\(f\left(t\right)\)</span> לא מוגדרת כמעט עבור אף ערך של <span class="math">\(t\)</span>. אנחנו הולכים להצטמצם רק לערכים שבהם <span class="math">\(f\)</span> מוגדרת, ולכן נעבור מאינטגרל לסכום:</p>
<p><span class="math">\(\hat{f}\left(\omega\right)=\sum_{n=-\infty}^{\infty}f\left(n\right)e^{-2\pi i\omega n}\)</span></p>
<p><span class="math">\(\hat{f}\)</span> היא פונקציה ממשית - לכל מספר ממשי שנציב בה, יש הגיון מאחורי הערך שנקבל. אבל די קל לראות שזו תהיה פונקציה <strong>מחזורית</strong>: באופן כללי, <span class="math">\(e^{2\pi ik}=1\)</span> לכל <span class="math">\(k\)</span> שלם (זה מייצג <span class="math">\(k\)</span> סיבובים נגד כיוון השעון על מעגל ברדיוס 1 כשנקודת ההתחלה שלנו היא הנקודה <span class="math">\(\left(1,0\right)\)</span>), ולכן <span class="math">\(e^{-2\pi i\left(\omega+k\right)n}=e^{-2\pi i\omega n}\cdot e^{-2\pi ikn}=e^{-2\pi i\omega n}\cdot\left(e^{2\pi ik}\right)^{-n}=e^{-2\pi i\omega n}\)</span>. זה כמובן לא מפתיע בכלל - ראינו שפונקציה מחזורית על <span class="math">\(\mathbb{R}\)</span> עוברת לפונקציה על <span class="math">\(\mathbb{Z}\)</span> על ידי התמרת פורייה, ושיש התמרה בכיוון ההפוך שמחזירה את הפונקציה על <span class="math">\(\mathbb{Z}\)</span> להיות פונקציה מחזורית על <span class="math">\(\mathbb{R}\)</span>; מה שאנחנו עושים כרגע הוא פשוט להתחיל מהפונקציה על <span class="math">\(\mathbb{Z}\)</span>, אבל מה ההבדל?</p>
<p>התשובה היא שאין ממש הבדל - משוואות האנליזה והסינתזה יכולות להילקח מהמשוואות המתאימות עבור טורי פורייה, עם היפוך סימנים ותו לא:</p>
<p><strong>אנליזה</strong>:</p>
<p><span class="math">\(\hat{f}\left(x\right)=\sum_{n=-\infty}^{\infty}f\left(n\right)e^{-inx}\)</span></p>
<p><strong>סינתזה:</strong></p>
<p><span class="math">\(f\left(n\right)=\frac{1}{2\pi}\int_{-\pi}^{\pi}\hat{f}\left(x\right)e^{inx}dx\)</span></p>
<p>בשל כך, אני רוצה לקפוץ אל החלק היותר מעניין של הפוסט - המקרה שבו יש לנו פונקציה מחזורית על הטבעיים, <span class="math">\(g:\mathbb{Z}_{N}\to\mathbb{C}\)</span>. במקרה הזה, אפשר לזהות את הפונקציה עם סדרת הערכים שהיא מחזירה - סדרה שאסמן <span class="math">\(a_{0},a_{1},a_{2},\dots,a_{N-1}\)</span> (כלומר - <span class="math">\(a_{k}=g\left(k\right)\)</span>). התמרת פורייה לוקחת את סדרת הערכים הזו ומחזירה, כרגיל, את המקדמים בפירוק שלה לרכיבים. וממי יורכבו הרכיבים הללו? הבה וניזכר מה קרה בטורי פורייה המקוריים - התחלנו מפונקציה מחזורית, ומצאנו פונקציות מחזוריות "קנוניות" שבעזרתן נבנה אותה. גם כאן אנו מתחילים מפונקציה <span class="math">\(N\)</span>-מחזורית, ולכן רוצים פונקציות אקספוננט שהן <span class="math">\(N\)</span>-מחזוריות (על קלטים שהם מספרים שלמים). לא קשה במיוחד לראות שאלו חייבות להיות פונקציות מהצורה <span class="math">\(t\left(n\right)=e^{\frac{2\pi ik}{N}n}\)</span> כאשר <span class="math">\(0\le k<N\)</span>. למה? כי בואו נניח ש-<span class="math">\(t\left(n\right)=e^{isn}\)</span> היא פונקצית אקספוננט <span class="math">\(N\)</span>-מחזורית, כלומר <span class="math">\(e^{isn}=e^{is\left(n+N\right)}\)</span>, אז נקבל <span class="math">\(e^{isN}=1\)</span>. עכשיו, למשוואה הזו יש פתרון רק אם <span class="math">\(2\pi|sN\)</span>, כלומר רק אם קיים <span class="math">\(k\)</span> כך ש-<span class="math">\(2\pi k=sN\)</span>, כלומר <span class="math">\(s=\frac{2\pi k}{N}\)</span>, כנדרש.</p>
<p>עכשיו, התרגלנו לחשוב על האקספוננטים שלנו בתור סינוסים וקוסינוסים, אבל בהקשר הנוכחי שלנו יש לפונקציות <span class="math">\(t\left(n\right)=e^{\frac{2\pi ik}{N}n}\)</span> משמעות נוספת - אלו הם <strong>שורשי היחידה</strong> מסדר <span class="math">\(N\)</span>. תזכורת: מספר מרוכב <span class="math">\(x\)</span> הוא שורש יחידה מסדר <span class="math">\(N\)</span> אם <span class="math">\(x^{N}=1\)</span> (במספרים הממשיים יש רק שני מספרים שחזקה שלהם יכולה לתת 1 - רק 1 עצמו ומינוס 1, ולכן זה מעניין רק בהקשר של מספרים מרוכבים). שורשי היחידה מסדר <span class="math">\(N\)</span> הם <strong>חבורה כפלית</strong> - אם כופלים שניים מהם מקבלים שוב פעם שורש יחידה מסדר <span class="math">\(N\)</span>. כמו כן, אם נסמן <span class="math">\(\omega=e^{\frac{2\pi i}{N}}\)</span> (אין קשר בין הסימן <span class="math">\(\omega\)</span> כאן לסימן שהשתמשנו בו קודם בשביל לתאר את המשתנה של "מרחב התדר" - זה פשוט אותו סימן שמשמש בהקשרים שונים) נקבל שורש יחידה מסדר <span class="math">\(N\)</span> שחזקות שלו נותנות את כל יתר שורשי היחידה - כל שורשי היחידה מסדר <span class="math">\(N\)</span> הם <span class="math">\(\omega^{0},\omega^{1},\omega^{2},\omega^{3},\dots\omega^{N-1}\)</span>. לצורך פשטות נהוג לסמן <span class="math">\(\omega_{k}=\omega^{k}\)</span> (למה? כי לעתים קרובות מעלים בחזקה כלשהי את ה-<span class="math">\(\omega_{k}\)</span> ולא רוצים שהחזקה ה-<span class="math">\(k\)</span>-ית "תתנגש" עם החזקה הנוספת).</p>
<p>אז אם לסכם - נתונה לנו סדרת מספרים מרוכבים <span class="math">\(a_{0},a_{1},\dots,a_{N-1}\)</span>. אני רוצה לייצג אותה איכשהו בתור צירוף לינארי של הפונקציות <span class="math">\(t_{k}\left(n\right)=\omega_{k}^{n}\)</span>. כלומר, אני רוצה למצוא מקדמים מרוכבים <span class="math">\(b_{0},b_{1},\dots,b_{N-1}\)</span> כך שמתקיים:</p>
<p><span class="math">\(a_{n}=\sum_{k=0}^{N-1}b_{k}\omega_{k}^{n}\)</span></p>
<p>זו משוואת הסינתזה שלנו - אחר כך אכתוב אותה בצורה הסטנדרטית של פונקציות, אבל לעת עתה בואו ננסה להבין מה משוואת האנליזה תהיה - כלומר, איך מוצאים את ה-<span class="math">\(b\)</span>-ים. יש כמה דרכים לעשות זאת, כמובן, והחביבה עלי הולכת ישירות דרך אלגברה לינארית - אחרי ככלות הכל, מה שיש לנו פה הוא את המרחב הוקטור <span class="math">\(\mathbb{C}^{N}\)</span> שהוא סוף-ממדי ולכן האלגברה הלינארית שלנו תהיה נחמדה וקלה. יחסית.</p>
<p>אם אסמן ב-<span class="math">\(\overline{a}\)</span> את הוקטור <span class="math">\(\overline{a}=\left(a_{0},a_{1},\dots,a_{N-1}\right)\)</span> ובדומה אסמן גם את הוקטור <span class="math">\(\overline{b}\)</span>, אז נשים לב שמשוואות הסינתזה הן דרך לכתוב <span class="math">\(\overline{a}=W\cdot\overline{b}\)</span> כאשר <span class="math">\(W\)</span> היא מטריצה שמקודדת בתוכה את כל חזקות שורשי היחידה מסדר <span class="math">\(N\)</span>, בצורה הבאה: <span class="math">\(W_{nk}=\omega_{k}^{n}\)</span>. קונקרטית, הנה איך שהיא נראית:</p>
<p><span class="math">\(W=\left[\begin{array}{ccccc}1 & 1 & 1 & \cdots & 1\\1 & \omega & \omega_{2} & \cdots & \omega_{N-1}\\1 & \omega^{2} & \omega_{2}^{2} & \dots & \omega_{N-1}^{2}\\\vdots & \vdots & \vdots & & \vdots\\1 & \omega^{N-1} & \omega_{2}^{N-1} & \cdots & \omega_{N-1}^{N-1}\end{array}\right]\)</span></p>
<p>מה קורה כאן? כל עמודה מכילה את כל החזקות של אחד משורשי היחידה מסדר <span class="math">\(N\)</span>, החל מ-1 הטריוויאלי, עבור ב-<span class="math">\(\omega\)</span> וכלה בכל החזקות של <span class="math">\(\omega\)</span> עד <span class="math">\(\omega_{N-1}\)</span>. מטריצות כאלו הן מספיק מעניינות כדי לזכות לשם מיוחד משל עצמן - <strong>מטריצות ונדרמונדה</strong>, אם כי לרוב השם הזה מיועד למטריצות שבהן החזקות של האיברים הם <strong>בשורות</strong> ולא בעמודות. המבנה הכללי של מטריצת ונדרמונדה מסדר <span class="math">\(N\times N\)</span> על האיברים <span class="math">\(\alpha_{1},\dots,\alpha_{N}\)</span> הוא זה:</p>
<p><span class="math">\(V\left(\alpha_{1},\dots,\alpha_{N}\right)=\left[\begin{array}{cccc}\alpha_{1}^{0} & \alpha_{1}^{1} & \cdots & \alpha_{1}^{N-1}\\\alpha_{2}^{0} & \alpha_{2}^{1} & \dots & \alpha_{2}^{N-1}\\\vdots & \vdots & & \vdots\\\alpha_{N-1}^{0} & \alpha_{N-1}^{1} & \cdots & \alpha_{N-1}^{N-1}\end{array}\right]\)</span></p>
<p>אם נחשוב על זה לרגע נשים לב לכך ש-<span class="math">\(W\)</span> היא סימטרית, ולכן היא גם מטריצת ונדרמונדה במובן הרגיל של ההגדרה, אבל זה לא יהיה חשוב לנו כל כך כרגע.</p>
<p>מה שאנחנו רוצים לעשות הוא למצוא את ההופכית של <span class="math">\(W\)</span>, כדי לפתור את המשוואה <span class="math">\(\overline{a}=W\cdot\overline{b}\)</span> - נוכל להסיק ש-<span class="math">\(\overline{b}=W^{-1}\cdot\overline{a}\)</span>, והנה קיבלנו דרך מעשית לחשב את התמרת פורייה הבדידה. להפוך את <span class="math">\(W\)</span> זה סיפור מעניין - אמנם, יש נוסחה כללית להופכית של מטריצת ונדרמונדה אבל היא לא טריוויאלית, וכך גם להשתמש בשיטות הסטנדרטיות למציאת הופכית של מטריצה. הכי טוב אם פשוט אצליח לנחש את ההגדרה של <span class="math">\(W^{-1}\)</span> מהשמיים ואוכיח שהיא עובדת. מה הניחוש הכי טוב שלנו? ובכן, אנחנו מחפשים מטריצה שמקודדת משוואת אנליזה - משוואה שנותנת את <span class="math">\(b_{n}\)</span> בתור סכום כלשהו של <span class="math">\(a_{n}\)</span>. אפשר להתפלל שהמשוואה הזו תהיה דומה באופיה למשוואות של המקרה הרציף, לנסות, ולראות מה קורה.</p>
<p>אם משוואת הסינתזה של התמרת פורייה הבדידה היא זו:</p>
<p><span class="math">\(g\left(n\right)=\sum_{k=0}^{N-1}\hat{g}\left(k\right)e^{\frac{2\pi ikn}{N}}\)</span></p>
<p>אז אפשר לנחש שמשוואת האנליזה תהיה זו:</p>
<p><span class="math">\(\hat{g}\left(n\right)=\sum_{k=0}^{N-1}g\left(k\right)e^{-\frac{2\pi ikn}{N}}\)</span></p>
<p>זה רק ניחוש, ותכף נראה שהוא לא מדויק (צריך גם לכפול בקבוע כלשהו, כמו ה-<span class="math">\(\frac{1}{2\pi}\)</span> של המשוואה עבור טורי פורייה) אבל הוא למעשה לא רע בכלל. כדי לפשט עניינים נחזור לסמן <span class="math">\(\omega_{k}^{n}=e^{\frac{i\pi kn}{N}}\)</span>, והמינוס הזה מטופל על ידי מעבר לצמוד המרוכב: <span class="math">\(e^{-\frac{i\pi kn}{N}}=\overline{\omega_{k}^{n}}\)</span>. אם כן, המועמד שלנו להיות ההופכי של <span class="math">\(W\)</span> היא המטריצה <span class="math">\(W^{*}\)</span> - המטריצה הצמודה של <span class="math">\(W\)</span>, שמתקבלת על ידי שחלוף (שלא משנה כלום) והצמדה. עכשיו, כדי לפשט נוסחאות עם הצמוד, בואו נחשוב שניה על דרך יותר פשוטה לסמן אותו: <span class="math">\(\omega\cdot\overline{\omega}=\left|\omega\right|^{2}=1\)</span> ולכן <span class="math">\(\overline{\omega}=\omega^{-1}\)</span> (למעשה, אפשר לראות את זה מיידית מההגדרה). לכן באופן כללי <span class="math">\(\overline{\omega_{k}^{n}}=\omega_{k}^{-n}\)</span>.</p>
<p>כעת, הבה ונתבונן ב-<span class="math">\(\left(WW^{*}\right)_{nk}\)</span>:</p>
<p><span class="math">\(\left(WW^{*}\right)_{nk}=\sum_{i=0}^{N-1}W_{ni}W_{ik}^{*}=\sum_{i=0}^{N-1}\omega_{i}^{n}\overline{\omega_{i}^{k}}=\sum_{i=0}^{N-1}\omega_{i}^{n-k}\)</span></p>
<p>כאשר <span class="math">\(n=k\)</span> נקבל <span class="math">\(\omega_{i}^{n-k}=1\)</span> ולכן <span class="math">\(\sum_{i=0}^{N-1}\omega_{i}^{n-k}=N\)</span>. לעומת זאת, המקרה שבו <span class="math">\(n\ne k\)</span> מעניין יותר. אם לשאוב אינטואיציה ממה שקרה בטורי פורייה, אנחנו מצפים שהסכום יצא 0 במקרה הזה - אבל למה? ובכן, שימו לב לכך ש-<span class="math">\(\sum_{i=0}^{N-1}\omega_{i}^{n-k}=\sum_{i=0}^{N-1}\omega_{n-k}^{i}\)</span>, כלומר אפשר לחשוב על הסכום הזה בתור <strong>טור גאומטרי</strong> - סכום חזקות של שורש יחידה כלשהו מסדר <span class="math">\(N\)</span>. לטור גאומטרי יש באופן כללי נוסחה פשוטה: <span class="math">\(\sum_{i=0}^{t}a^{i}=\frac{a^{t+1}-1}{a-1}\)</span>, ולכן במקרה שלנו נקבל <span class="math">\(\sum_{i=0}^{N-1}\omega_{n-k}^{i}=\frac{\omega_{n-k}^{N}-1}{\omega_{n-k}-1}=0\)</span> - האיבר במונה מתאפס כי <span class="math">\(\omega_{n-k}^{N}=1\)</span> (זו המשמעות של להיות שורש יחידה מסדר <span class="math">\(N\)</span>).</p>
<p>לסיכום, <span class="math">\(WW^{*}=NI\)</span>, כלומר זו מטריצה סקלרית שיש בה <span class="math">\(N\)</span> באלכסון הראשי ו-0 בכל מקום אחר. זה אומר שאפשר להפוך את <span class="math">\(W\)</span> למטריצה אוניטרית על ידי נרמול - חלוקה ב-<span class="math">\(\sqrt{N}\)</span> - אבל לא נזדקק לזה. די לנו במסקנה: <span class="math">\(W^{-1}=\frac{1}{N}W^{*}\)</span>. זה נותן לנו את משוואת האנלזיה שחיפשנו:</p>
<p><span class="math">\(b_{n}=\frac{1}{N}\sum_{k=0}^{N-1}a_{k}\omega_{k}^{-n}\)</span></p>
<p>המשוואות הללו נותנות לנו אלגוריתם פרקטי לגמרי לחישוב התמרת פורייה הבדידה, גם במחשב, אבל זה לא סוף הסיפור. אם רוצים להשתמש בהתמרה בשביל דברים כמו זה שאראה עוד מעט, רצוי שתהיה דרך מהירה <strong>עוד יותר</strong> לחשב אותה - ומה שיפה הוא שדרך כזו קיימת, פחות או יותר עוד מזמנו של גאוס, לפני פורייה בכלל. שיטות חישוב מהירות של התמרת פורייה הבדידה נקראות, באופן הולם למדי, "התמרת פורייה מהירה" (Fast Fourier Transform, או FFT בקיצור) ואני אראה את השיטה הידועה ביותר בפוסט נפרד.</p>
<p>בפוסט הקודם הראיתי שיש קשר בין התמרת פורייה של פונקציות ממשיות כלליות ובין התמרת פורייה של פונקציות ממשיות מחזוריות ("טורי פורייה"), שבא לידי ביטוי ב<strong>דיאגרמה קומוטטיבית</strong>:</p>
<p><span class="math">\(\begin{array}{ccc}f & \leftrightarrow & \hat{f}\\\downarrow & & \downarrow\\g & \leftrightarrow & \hat{g}\end{array}\)</span></p>
<p>כאשר המעבר מ-<span class="math">\(f\)</span> אל <span class="math">\(g\)</span> התבצע על ידי פעולה של <strong>סכימה</strong> (שלקחה פונקציה כללית והפכה אותה למחזורית) והמעבר מ-<span class="math">\(\hat{f}\)</span> אל <span class="math">\(\hat{g}\)</span> התבצע על ידי <strong>דגימה</strong> (שלקחה פונקציה על מרחב רציף והפכה אותה לפונקציה על מרחב בדיד). בצורה לא מפתיעה במיוחד, אותה דיאגרמה (עם אותן פעולות, עד כדי הפרמטרים שלהן שעשויים להיות שונים) מתאימה גם להתמרות שראינו הפעם - התמרה של פונקציה "כללית" על <span class="math">\(\mathbb{Z}\)</span> והתמרה של פונקציה מחזורית על <span class="math">\(\mathbb{Z}\)</span>. אז יש לנו עוד עותק של הדיאגרמה</p>
<p><span class="math">\(\begin{array}{ccc}u & \leftrightarrow & \hat{u}\\\downarrow & & \downarrow\\v & \leftrightarrow & \hat{v}\end{array}\)</span></p>
<p>עכשיו, די בבירור יש לנו מעברים מהפונקציות <span class="math">\(f\)</span> אל <span class="math">\(u\)</span> ומ-<span class="math">\(g\)</span> אל <span class="math">\(v\)</span> על ידי דגימה (הסבירו לעצמכם למה!) ומ-<span class="math">\(\hat{f}\)</span> אל <span class="math">\(\hat{u}\)</span> ומ-<span class="math">\(\hat{g}\)</span> אל <span class="math">\(\hat{v}\)</span> על ידי סכימה (עם פרמטרים ספציפיים שונים לכל סכימה). אז אנחנו מקבלים דיאגרמה קומוטטיבית דמויית קוביה, שהדיאגרמה הראשונה שהראיתי היא הפאה העליונה שלה, והדיאגרמה השניה היא הפאה התחתונה שלה. נסו לצייר אותן!</p>
<p>כעת, בואו נעבור להדגמה הפשוטה ביותר שאני יכול לחשוב עליה על שימוש יעיל להתמרת פורייה הבדידה (ולהתמרות פורייה באופן כללי). בשביל זה אני צריך את מושג ה<strong>קונבולוציה</strong> שלדעתי הכי קל להסביר דרך המושג של כפל פולינומים.</p>
<p>בואו נסתכל לרגע על המכפלה הבאה של שני פולינומים ממעלה שנייה: <span class="math">\(\left(a_{2}x^{2}+a_{1}x+a_{0}\right)\left(b_{2}x^{2}+b_{1}x+b_{0}\right)\)</span>. אני הולך לפתוח את המכפלה ולכתוב את כל האיברים לא כי בא לי לעשות חשבון אלא כי זה יהיה סופר-חשוב להמשך לראות מה קורה כאן. תנסו לעקוב אחרי מה שעשיתי ולבצע את החישוב בראש בעצמכם (הכי טוב אם תעשו את זה על נייר - אבל נו טוב, אני לא מצפה שמישהו יתחיל לכתוב באמצע קריאת פוסט). מה שאני מקבל הוא זה:</p>
<p><span class="math">\(a_{2}b_{2}x^{4}+\left(a_{1}b_{2}+a_{2}b_{1}\right)x^{3}+\left(a_{0}b_{2}+a_{1}b_{1}+a_{2}b_{0}\right)x^{2}+\left(a_{0}b_{1}+a_{1}b_{0}\right)x+a_{0}b_{0}\)</span></p>
<p>לפתוח את הכל ידנית זה סיפור לא כיפי, ולכן מה שעושה המתמטיקאי אחרי שהוא מקבל את הנוסחה הזו הוא להביט בה ולנסות להבין מה התבנית שיש כאן - מה ההגיון הכללי מאחורי הנוסחה. אני מקבל סכום של חזקות של <span class="math">\(x\)</span> עם מקדמים שנבנים איכשהו מהמקדמים של הפולינומים שהכפלתי, אבל על פי איזו חוקיות? בואו נסתכל לרגע על המקדם הכי מסובך, זה של <span class="math">\(x^{2}\)</span>. כשאנחנו כופלים את הביטוי <span class="math">\(\left(a_{2}x^{2}+a_{1}x+a_{0}\right)\left(b_{2}x^{2}+b_{1}x+b_{0}\right)\)</span> אנחנו בעצם בוחרים איבר מהסוגריים השמאליים ואיבר מהסוגריים הימניים, כופלים אותם, וסוכמים את כל המכפלות שמתקבלות כך. כל מכפלה כזו ש-<span class="math">\(x^{2}\)</span> מופיע בה עם מקדם קבוע כלשהו תתרום את המקדם הזה למקדם של <span class="math">\(x^{2}\)</span> בתוצאה הסופית. כך שנשאלת השאלה - באילו דרכים אפשר לבחור איבר מהסוגריים השמאליים ואיבר מהסוגריים הימניים ולכפול אותם כדי לקבל משהו קבוע כפול <span class="math">\(x^{2}\)</span>?</p>
<p>ובכן, זה פשוט מאוד: צריך לבחור מהסוגריים איברים שסכום חזקות ה-<span class="math">\(x\)</span> שלהם שווה ל-2. כלומר, <span class="math">\(a_{2}x^{2}\cdot b_{0}x^{0}\)</span> (כי <span class="math">\(2+0=2\)</span>) ו-<span class="math">\(a_{1}x^{1}\cdot b_{1}x^{1}\)</span> ו-<span class="math">\(a_{0}x^{0}\cdot b_{2}x^{2}\)</span>. זה נותן לנו בדיוק את המקדם של <span class="math">\(x^{2}\)</span> שראינו כאן.</p>
<p>ומה קורה באופן הכי כללי שרק אפשר? בואו ניקח שני פולינומים <span class="math">\(\sum_{k=0}^{t}a_{k}x^{k}\)</span> ו-<span class="math">\(\sum_{k=0}^{t}b_{k}x^{k}\)</span> (חלק מהמקדמים עלולים להיות 0 ואין עם זה בעיה) ונכפול אותם: נקבל פולינום <span class="math">\(\sum_{k=0}^{r}c_{k}x^{k}\)</span> שמקיים באופן כללי:</p>
<p><span class="math">\(c_{n}=\sum_{k=0}^{n}a_{k}b_{n-k}\)</span></p>
<p>כלומר - <span class="math">\(c_{n}\)</span> הוא סכום שבו מכפילים את כל ה-<span class="math">\(a_{k}\)</span>-ים עד <span class="math">\(a_{n}\)</span> ב-<span class="math">\(b\)</span>-ים, אבל ב-<span class="math">\(b\)</span>-ים שבאים בסדר <strong>הפוך - </strong>מתחילים ב-<span class="math">\(b_{n}\)</span> ומגיעים עד ל-<span class="math">\(b_{0}\)</span>. שימו לב שהמשכי שתי הסדרות (האיברים שאחרי האיברים במקום ה-<span class="math">\(n\)</span>) בכלל לא רלוונטיים.</p>
<p>סדרת ה-<span class="math">\(c_{n}\)</span>-ים הזו היא בדיוק מה שנקרא <strong>קונבולוציה</strong> של הסדרות <span class="math">\(a_{n},b_{n}\)</span>. בואו נגדיר את זה פורמלית: אם <span class="math">\(a_{0},a_{1},a_{2},\dots\)</span> ו-<span class="math">\(b_{0},b_{1},b_{2},\dots\)</span> הן סדרות (שיכולות להיות אינסופיות, אין עם זה בעיה) אז הקונבולוציה שלהן היא סדרה <span class="math">\(c_{0},c_{1},c_{2},\dots\)</span> שמוגדרת על ידי הנוסחה שכבר נתתי: <span class="math">\(c_{n}=\sum_{k=0}^{n}a_{k}b_{n-k}\)</span>.</p>
<p>אני מאוד אוהב להציג את העניין הזה בצורה ציורית. בואו נכתוב את אברי הסדרה <span class="math">\(a_{n}\)</span>, ומעליהם נכתוב את אברי הסדרה <span class="math">\(b_{n}\)</span> אבל בסדר הפוך, כך שנקודת ה"חיבור" היחידה שלהם היא באיברים עם אינדקס 0:</p>
<p><span class="math">\(\begin{array}{ccccccc}\cdots & b_{2} & b_{1} & b_{0}\\ & & & a_{0} & a_{1} & a_{2} & \cdots\end{array}\)</span></p>
<p>חשבו על המקומות שנותרו ריקים בתור 0-ים.</p>
<p>עכשיו נכפול כל איבר בשורה העליונה באיבר שבדיוק מתחתיו בשורה התחתונה, ונסכום הכל. די ברור שכל הכפולות פרט למספר סופי יהיו 0 כך שהסכום הוא בעצם סופי, ולכן מוגדר היטב, וגם קל לראות שהוא פשוט יהיה <span class="math">\(a_{0}b_{0}\)</span>. עד כאן, כתיבה מסובכת לדבר פשוט, אבל הנה האופן שבו אני מקבל את האיבר הבא בסכום: אקח את סדרת ה-<span class="math">\(b\)</span>-ים שבשורה העליונה ואזיז אותה צעד אחד ימינה:</p>
<p><span class="math">\(\begin{array}{ccccccc}\cdots & b_{3} & b_{2} & b_{1} & b_{0}\\ & & & a_{0} & a_{1} & a_{2} & \cdots\end{array}\)</span></p>
<p>כעת הכפלה של כל זוג איברים וסכום של כולם תניב לי את <span class="math">\(a_{0}b_{1}+a_{1}b_{0}\)</span>, וכן הלאה וכן הלאה. <span class="math">\(c_{n}\)</span> יתקבל אחרי שאזיז את ה-<span class="math">\(b\)</span>-ים למעלה <span class="math">\(n\)</span> צעדים ימינה, אכפול ואסכום. התיאור הציורי הזה נותן לי אישית אינטואיציה טובה לגבי "מה הולך כאן בכלל".</p>
<p>כמובן שההגדרה של קונבולוציה היא יותר כללית מאשר "רק" עבור סדרות. הנה הגדרה דומה עבור פונקציות <span class="math">\(f:\mathbb{R}\to\mathbb{C}\)</span>, כאשר אני משתמש בסימן <span class="math">\(*\)</span> כדי לסמן קונבולוציה: <span class="math">\(\left(f*g\right)\left(t\right)=\int_{-\infty}^{\infty}f\left(x\right)g\left(t-x\right)dx\)</span>. אפשר גם לתת הגדרה כללית יותר שמתאימה לכל הקשר שבו אפשר לדבר על התמרת פורייה, אבל לא אכנס לכך כרגע.</p>
<p>כפי שכבר הבנו מהמקרה של פולינומים, קונבולוציה היא לא פעולה טריוויאלית לחישוב. מצד שני, כפי שכבר הבנו מהמקרה של פולינומים, קונבולוציה היא משהו שצץ באופן טבעי במתמטיקה, בין אם אנחנו מדברים על התמרת פורייה ובין אם לאו. ולכן הקשר של התמרת פורייה לקונבולוציות הוא לא טריוויאלי ומעניין. ומה הקשר הזה? פשוט מאוד: ההתמרה של קונבולוציה היא מכפלת ההתמרות. בנוסחה, אם <span class="math">\(f,g\)</span> הן פונקציות ואם אני מסמן ב-<span class="math">\(\mathcal{F}\left[f\right],\mathcal{F}\left[g\right]\)</span> את התמרות הפורייה שלהן (וזו יכולה להיות כל אחת משלושת סוגי ההתמרות שכבר ראינו, וזה עובד גם להתמרות פורייה בהקשרים אחרים שלא ראינו), אז <span class="math">\(\mathcal{F}\left[f*g\right]=\mathcal{F}\left[f\right]\cdot\mathcal{F}\left[g\right]\)</span>.</p>
<p>בפרט, אם אנחנו יודעים גם לחשב את ההתמרה ההפוכה, <span class="math">\(\mathcal{F}^{-1}\)</span>, זה נותן לנו שיטה פשוטה לחשב קונבולוציות: <span class="math">\(f*g=\mathcal{F}^{-1}\left[\mathcal{F}\left[f\right]\cdot\mathcal{F}\left[g\right]\right]\)</span>. עוברים ל"מישור התדר", מבצעים את הכפל שם, ואז חוזרים למשתנה המקורי. נראה מוכר? באלגברה לינארית עושים את זה כל הזמן - אם יש לנו פעולה מסובכת בבסיס הנוכחי שלנו (למשל, העלאה בחזקה גבוהה של איזה אופרטור) אז עוברים לבסיס אחר, נוח יותר, מבצעים את החישוב שם, ואז חוזרים לבסיס המקורי. במובן מסויים זו בדיוק המהות של התמרות פורייה - מעבר לבסיס נוח יותר לצרכים מסויימים.</p>
<p>לא סתם התחלתי מדוגמת הפולינומים. התעלול הזה של ההתמרות נותן לנו אלגוריתם יעיל לכפל פולינומים - יותר יעיל מאשר פשוט לבצע חישוב. זה לא קריטי לפולינומים קטנים, אבל תחשבו על פולינומים עם אלפי מקדמים (או יותר!). כמובן, זה דורש שההתמרות יתבצעו בעזרת FFT, כך שהאלגוריתם שמבצע את הכפל המהיר הזה הוא לא טריוויאלי - אבל <strong>עושים את זה בפועל כי זה עובד טוב</strong> (למעשה, משתמשים בהתמרת פורייה מהירה גם כדי לחשב כפל של מספרים רגילים עם כמות גדולה של ספרות - עשרות אלפים).</p>
<p>היישום הזה של התמרות פורייה הוא חימום. הוא רק קצה הקרחון. הסיבה העיקרית שאני כותב את הפוסטים הללו היא כדי שאוכל בעתיד להציג שימושים בלי לדאוג לכך שלא הצגתי את הרקע. אבל מה כדאי להראות? שאלה מצויינת, ואתם מוזמנים להשאיר הצעות בתגובות.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function toggleMobileMenu() {
            const navLinks = document.getElementById('navLinks');
            navLinks.classList.toggle('expanded');
        }
        
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>