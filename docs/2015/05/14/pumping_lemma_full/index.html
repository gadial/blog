<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>למת הניפוח לשפות רגולריות - גרסה מלאה | לא מדויק</title>
<meta name="generator" content="Jekyll v3.8.5" />
<meta property="og:title" content="למת הניפוח לשפות רגולריות - גרסה מלאה" />
<meta property="og:locale" content="en_US" />
<meta name="description" content="לא מדויק - בלוג על מתמטיקה ומדעי המחשב" />
<meta property="og:description" content="לא מדויק - בלוג על מתמטיקה ומדעי המחשב" />
<link rel="canonical" href="http://gadial.net/2015/05/14/pumping_lemma_full/" />
<meta property="og:url" content="http://gadial.net/2015/05/14/pumping_lemma_full/" />
<meta property="og:site_name" content="לא מדויק" />
<meta property="og:image" content="http://gadial.net/assets/img/main/default-card.png" />
<meta property="og:type" content="article" />
<meta property="article:published_time" content="2015-05-14T11:01:46+00:00" />
<meta name="twitter:card" content="summary" />
<meta property="twitter:image" content="http://gadial.net/assets/img/main/default-card.png" />
<meta property="twitter:title" content="למת הניפוח לשפות רגולריות - גרסה מלאה" />
<meta name="twitter:site" content="@" />
<script type="application/ld+json">
{"@type":"BlogPosting","url":"http://gadial.net/2015/05/14/pumping_lemma_full/","image":"http://gadial.net/assets/img/main/default-card.png","headline":"למת הניפוח לשפות רגולריות - גרסה מלאה","dateModified":"2015-05-14T11:01:46+00:00","datePublished":"2015-05-14T11:01:46+00:00","description":"לא מדויק - בלוג על מתמטיקה ומדעי המחשב","mainEntityOfPage":{"@type":"WebPage","@id":"http://gadial.net/2015/05/14/pumping_lemma_full/"},"@context":"https://schema.org"}</script>
<!-- End Jekyll SEO tag -->
<link href="/assets/css/bootstrap.min.css" rel="stylesheet" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="/assets/css/main.css">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon"><link type="application/atom+xml" rel="alternate" href="http://gadial.net/feed.xml" title="לא מדויק" /><script>
if(!(window.doNotTrack === "1" || navigator.doNotTrack === "1" || navigator.doNotTrack === "yes" || navigator.msDoNotTrack === "1")) {
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-3924539-2', 'auto');
  ga('send', 'pageview');
}
</script>
  
<script type="text/x-mathjax-config">
    MathJax.Hub.Config({
      tex2jax: {
        inlineMath: [ ['$latex','$'] ],
        processEscapes: true
      },
      TeX: {extensions: ["AMSmath.js","AMSsymbols.js"]},
      "HTML-CSS": { 
        linebreaks: { automatic: true }
      },
      SVG: { 
        linebreaks: { automatic: true } 
      }
    });
  </script>
  <!-- "https://www.gadial.net/wp-includes/js/xypic.js" -->

  <script type="text/javascript" async
    src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML">
  </script>
  
</head>
<body><header>
  <nav class="navbar navbar-expand-md navbar-dark fixed-top bg-dark">
    <a class="navbar-brand" href="/">לא מדויק</a>
    <button class="navbar-toggler" type="button" data-toggle="collapse" data-target="#navbarCollapse" aria-controls="navbarCollapse" aria-expanded="false" aria-label="Toggle navigation">
      <span class="navbar-toggler-icon"></span>
    </button>
    <div class="collapse navbar-collapse" id="navbarCollapse">
      <ul class="navbar-nav mr-auto">
        
            
            <li class="nav-item">
                <a class="nav-link" href="/whats_going_on">מה הולך פה?</a>
            </li>
            
        
            
            <li class="nav-item">
                <a class="nav-link" href="/">דף הבית</a>
            </li>
            
        
            
            <li class="nav-item">
                <a class="nav-link" href="/categories">קטגוריות</a>
            </li>
            
        
            
            <li class="nav-item">
                <a class="nav-link" href="/random">דף אקראי</a>
            </li>
            
        
            
            <li class="nav-item">
                <a class="nav-link" href="/about/">אודות</a>
            </li>
            
        
      </ul>
      <form class="form-inline mt-2 mt-md-0" action="/post_list/" method="get">
        <input class="form-control mr-sm-2" type="text" placeholder="חיפוש" aria-label="חיפוש" name="s">
        <button class="btn btn-outline-success my-2 my-sm-0" type="submit">חיפוש</button>
      </form>
    </div>
  </nav>
</header><main class="page-content" aria-label="Content" role="main">
      <div class="wrapper text-right">
        <article class="post h-entry" itemscope itemtype="http://schema.org/BlogPosting"><div class="PageNavigation">
    
      <a class="prev" href="/2015/05/07/automata_minimization/">&laquo; משפט מייהיל-נרוד - נקודת מבט נוספת, ואלגוריתמי מינימיזציה</a>
    
    
      <a class="next" href="/2015/05/28/kleene_theorem_alt_proof/">משפט קלייני - הוכחה נוספת &raquo;</a>
    
  </div><header class="post-header">
    <h1 class="post-title p-name" itemprop="name headline">למת הניפוח לשפות רגולריות - גרסה מלאה</h1>
    <p class="post-meta">
      <time class="dt-published" datetime="2015-05-14T11:01:46+00:00" itemprop="datePublished">May 14, 2015
      </time></p>
  </header>

  <div class="post-content e-content" itemprop="articleBody">
    <p>הצגתי כאן בעבר את ל<a href="http://www.gadial.net/2015/02/03/pumping_lemma_regular_languages/">מת הניפוח לשפות רגולריות</a>, ואני רוצה לחזור עכשיו לנושא ולהציג גרסה נוספת, מוכללת, של הלמה - גרסה שהיא חזקה מספיק כדי לתת לנו תוצאת “אם ורק אם”. כזכור, למת הניפוח נתנה לנו תנאי <strong>הכרחי</strong> לכך ששפה תהיה רגולרית: דהיינו, אם השפה לא קיימה את הלמה, זו הייתה הוכחה שהשפה אינה רגולרית. הבעיה הייתה שהיו שפות שקיימו את הלמה למרות שהן לא רגולריות. הגרסה שאני אציג עכשיו לא סובלת מהבעיה הזו - שפה היא רגולרית אם ורק אם היא מקיימת את הלמה; אבל כמובן, הניסוח של הלמה מורכב הרבה יותר מאשר קודם, ולכן יהיה יותר קשה להראות ששפה לא מקיימת אותה. העניין שלי בתוצאה הזו, אם כן, הוא יחסית תיאורטי; כדי להראות ששפה היא לא רגולרית עדיין אנסה קודם כל להשתמש בלמה ה”רגילה”. אגב, לי כל זה מזכיר את <strong>משפט רייס</strong> בחישוביות; גם לו יש <a href="http://www.gadial.net/2007/10/09/rice_theorem/">גרסה פשוטה</a> שהיא חד כיוונית, ו<a href="http://www.gadial.net/2011/05/18/rice_theorem_full_version/">גרסה יותר מעניינת</a> שהיא אם ורק אם.</p>

<p>הפוסט הזה, מן הסתם, מניח שאתם כבר מכירים את למת הניפוח, ולכן אצלול ישר לעומק הסיפור. אם אתם מאבדים אותי, נסו לקרוא שוב את הפוסט הקודם.</p>

<p>הניסוח הכללי של הלמה לא קל לעיכול, אז בואו ניזכר לרגע מה קרה בניסוח הפשוט ואיך הגענו אליו. <span>$latex L$</span> מקיימת את הלמה אם קיים מספר טבעי <span>$latex n$</span> כך שכל מילה <span>$latex z\in L$</span> המקיימת <span>$latex \left|z\right|\ge n$</span> ניתנת לפירוק <span>$latex z=uvw$</span> כך ש-<span>$latex \left|uv\right|\le n$</span> ו-<span>$latex \left|v\right|\ge1$</span> ו-<span>$latex uv^{i}w\in L$</span> לכל <span>$latex i\ge0$</span>. למה זה עובד? כי לוקחים את <span>$latex n$</span> להיות מספר המצבים באוטומט עבור <span>$latex L$</span> ומסתכלים על ריצה שמקבלת את <span>$latex z$</span>. כבר אחרי <span>$latex n$</span> הצעדים הראשונים של הריצה יהיה מצב שחוזר על עצמו; מסמנים ב-<span>$latex u$</span> את מה שקראנו עד להגעה הראשונה למצב, ב-<span>$latex v$</span> את מה שקראנו כדי לעבור מהמצב אל עצמו, וב-<span>$latex w$</span> את יתר המילה. התנאי של ה-<span>$latex \left|uv\right|\le n$</span> נובע מכך שההגעה השניה שלנו למצב הזה היא במסגרת <span>$latex n$</span> הצעדים הראשונים.</p>

<p>אם כן, הרכיב המרכזי בהוכחה הוא העניין הזה של “ביצעת יותר מ-<span>$latex n$</span> צעדים? קבל מעגל!”. הנקודה החשובה היא שזה בכלל <strong>לא חשוב</strong> מתי הצעדים הללו מתבצעים - בהתחלה, באמצע, בסוף, עם פער ביניהם, בלי פער ביניהם - אם ניקח את ריצת האוטומט על מילה, ו”נעצור כדי להציץ” את הריצה <span>$latex n+1$</span> פעמים, אז יהיו שתי הצצות כאלו לפחות שיראו שהאוטומט באותו מצב בדיוק (ב-<span>$latex n$</span> צעדים יש <span>$latex n+1$</span> “הצצות”: המצב בהתחלה והמצב אחרי כל צעד). אם זיהינו שתי הצצות שבהן האוטומט היה באותו מצב בדיוק, אז אפשר לקחת את <strong>כל הריצה בין שתיהן</strong> (לא רק את ההצצות בין שתיהן; את כל הריצה) ולשכפל אותה <span>$latex i$</span> פעמים.</p>

<p>אז הנה ניסוח כללי יותר מאשר קודם: אם <span>$latex L$</span> רגולרית אז קיים <span>$latex n$</span> כך שלכל <span>$latex z\in L$</span> ולכל פירוק <span>$latex z=uv_{1}v_{2}\dots v_{n}w$</span> שלה כך ש-<span>$latex \left|v_{i}\right|\ge1$</span> לכל <span>$latex 1\le i\le n$</span>, קיימים זוג אינדקסים <span>$latex 0\le k_{1}&lt;k_{2}\le n$</span> כך ש-<span>$latex uv_{1}\dots\left(v_{k_{1}+1}\dots v_{k_{2}}\right)^{i}\dots v_{n}w\in L$</span> לכל <span>$latex i\ge0$</span>. זו בבירור הכללה של הלמה הרגילה: אם אני בוחר <span>$latex u=\varepsilon$</span> ו-<span>$latex v_{i}=z_{i}$</span> (כלומר, ה-<span>$latex v$</span>-ים הם בדיוק <span>$latex n$</span> האותיות הראשונות ב-<span>$latex z$</span>) אני אקבל את הלמה הרגילה (כאשר מי שאני קורא לו <span>$latex v$</span> בלמה הרגילה יהיו האותיות <span>$latex z_{k_{1}}\dots z_{k_{2}}$</span>).</p>

<p>הניסוח הזה הוא <strong>עדיין</strong> לא אם ורק אם. כדי לקבל משהו שהוא אם ורק אם, צריך להוסיף עוד דבר אחד: במקום לדבר רק על המילים ב-<span>$latex z$</span>, צריך לדבר על <strong>כל</strong> המילים, כולל כאלו שאינן בשפה. הנה הניסוח הכללי ביותר, שהוא אם-ורק-אם:</p>

<p>אם <span>$latex L$</span> רגולרית אז קיים <span>$latex n$</span> כך שלכל <span>$latex z$</span> ולכל פירוק <span>$latex z=uv_{1}v_{2}\dots v_{n}w$</span> שלה כך ש-<span>$latex \left|v_{i}\right|\ge1$</span> לכל <span>$latex 1\le i\le n$</span>, קיימים זוג אינדקסים <span>$latex 0\le k_{1}&lt;k_{2}\le n$</span> כך שלכל <span>$latex i\ge0$</span> מתקיים ש- <span>$latex z\in L\iff uv_{1}\dots\left(v_{k_{1}+1}\dots v_{k_{2}}\right)^{i}\dots v_{n}w\in L$</span>.</p>

<p>במילים אחרות, עבור הפירוק הנתון, או ש<strong>כל</strong> הניפוחים שלו יהיו ב-<span>$latex L$</span>, או שאף אחד מהם לא יהיה ב-<span>$latex L$</span>. זה לא כל כך מפתיע שאם <span>$latex L$</span> רגולרית אז התכונה הזו מתקיימת: זכרו מה ניפוח עושה בפועל - הוא לוקח ריצה קיימת של אוטומט, ומשנה את מספר הפעמים שבהן אנחנו רצים על מקטע <strong>מיותר</strong> של הריצה - כזה שבתחילתו ובסופו אנחנו בדיוק באותו מצב, ולכן בין אם נשמוט אותו לגמרי ובין אם נחזור עליו אינספור פעמים - הריצה עצמה תישאר אותו דבר. המצב הסופי שנגיע אליו יהיה אותו דבר - או שהוא יהיה תמיד מקבל, או שהוא יהיה תמיד לא מקבל (אני מניח, כמובן, שהאוטומט שלנו דטרמיניסטי).</p>

<p>מה שמעניין הוא שהתנאי הזה הוא גם <strong>מספיק</strong>, כלומר שאם הוא מתקיים, אז <span>$latex L$</span> רגולרית. ולמעשה, אפילו אפשר להחליש אותו קצת ולהתייחס רק למקרה שבו <span>$latex i=0$</span>. כלומר, הנה המשפט שאני רוצה להוכיח:</p>

<p>בהינתן שפה <span>$latex L$</span>, אם קיים <span>$latex n$</span> כך שלכל <span>$latex z$</span> ולכל פירוק <span>$latex z=uv_{1}v_{2}\dots v_{n}w$</span> שלה כך ש-<span>$latex \left|v_{i}\right|\ge1$</span> לכל <span>$latex 1\le i\le n$</span>, קיימים זוג אינדקסים <span>$latex 0\le k_{1}&lt;k_{2}\le n$</span> כך שמתקיים <span>$latex z\in L\iff uv_{1}\dots v_{k_{1}}v_{k2+1}\dots v_{n}w\in L$</span>, אז <span>$latex L$</span> רגולרית.</p>

<p>כאן <span>$latex uv_{1}\dots v_{k_{1}}v_{k2+1}\dots v_{n}w$</span> זו פשוט דרך קומפקטית לכתוב <span>$latex uv_{1}\dots\left(v_{k_{1}+1}\dots v_{k_{2}}\right)^{0}\dots v_{n}w$</span>.</p>

<p>מעכשיו אקרא לדבר הזה “<strong>התכונה</strong>”. שימו לב שהתכונה הזו תלויה בפרמטר שמאפיין אותה - <span>$latex n$</span>. מכאן ואילך גם הוא יהיה קבוע.</p>

<p>למה שהתכונה הזו תהיה שקולה לכך ששפה היא רגולרית? איך בכלל אפשר להראות שהשפה היא רגולרית? נבנה לה אוטומט? ובכן, לא. בואו ניזכר בקריטריון נטול אוטומטים לכך ששפה היא רגולרית: אם משפט מייהיל-נרוד חל עליה. כלומר, אם יש ליחס השקילות <span>$latex R_{L}$</span> רק מספר סופי של מחלקות שקילות, או באופן שקול - אם קיים רק מספר סופי של שפות מהצורה <span>$latex u^{-1}L$</span> (כזכור, <span>$latex u^{-1}L\triangleq\left\{ v\in\Sigma^{*}\ |\ uv\in L\right\} $</span> ).</p>

<p>מה שהתכונה של למת הניפוח נותנת לנו הוא עוד משהו שהוא מעין-סופי שכזה. בניסוח מילולי התכונה אומרת “לכל מילה מאורך גדול מ-<span>$latex n$</span> אפשר למצוא מילה קצרה יותר כך ששתיהן ביחד ב-<span>$latex L$</span> או לא ב-<span>$latex L$</span>”. אם חוזרים על התהליך הזה מספיק פעמים מגיעים אל מילה מאורך לכל היותר <span>$latex n$</span> שגורלה זהה לגורל המילה המקורית שהתחלנו ממנה. זה אומר שהשפה <span>$latex L$</span> שלנו מאופיינת במובן מסויים על פי המילים עד גודל <span>$latex n$</span> ששייכות אליה. אם נצליח להוכיח ששתי שפות <strong>שונות </strong><span>$latex L_{1},L_{2}$</span> ששתיהן מקיימות את התכונה עבור אותו קבוע <span>$latex n$</span> לא יכולות להיות מאופיינות על ידי אותה קבוצה של מילים-עד-גודל <span>$latex n$</span>, נלמד מזה משהו מעניין מאוד: שיש רק מספר <strong>סופי</strong> של שפות שמקיימות את התכונה עבור <span>$latex n$</span> (אגב, אני מזהיר מראש שאני משקר כדי לתת לכם אינטואיציה: אלו לא “מילים-עד-גודל <span>$latex n$</span>” אלא “מילים-עד-גודל <span>$latex N$</span> שהוא מספר שונה לגמרי ועוד נבין בהמשך איך מגיעים אליו אבל סבלנות חברים”).</p>

<p>זה מתווה לנו את האסטרטגיה להוכחה: השלב הראשון, הקל, יהיה להוכיח שאם <span>$latex L$</span> מקיימת את התכונה עבור הקבוע <span>$latex n$</span>, אז גם <span>$latex u^{-1}L$</span> מקיימת את התכונה עבור אותו קבוע <span>$latex n$</span>. השלב השני, הקשה יותר, יהיה להוכיח את מה שדיברתי עליו בפסקה הקודמת. אחרי שנסיים את שני השלבים הללו, משפט מייהיל-נרוד מסיים את העבודה: יש רק מספר סופי של שפות שמקיימות את התכונה עבור <span>$latex n$</span>, וכל <span>$latex u^{-1}L$</span> מקיימת את התכונה עבור <span>$latex n$</span>, אז יש רק מספר סופי של שפות מהצורה <span>$latex u^{-1}L$</span>.</p>

<p>נתחיל עם השלב הקל. אנחנו מניחים ש-<span>$latex L$</span> מקיימת את התכונה עבור <span>$latex n$</span>. בואו ניקח <span>$latex u\in\Sigma^{*}$</span> כלשהו ונוכיח שגם <span>$latex u^{-1}L$</span> מקיימת את התכונה. כלומר, ניקח <span>$latex z\in u^{-1}L$</span> ופירוק <span>$latex z=xv_{1}v_{2}\dots v_{n}y$</span> של <span>$latex z$</span>. מה שאנחנו צריכים לעשות הוא למצוא זוג אינדקסים כך שאפשר להשמיט את ה-<span>$latex v$</span>-ים שביניהם ולקבל מילה ששקולה ל-<span>$latex z$</span> מבחינת שייכות ל-<span>$latex u^{-1}L$</span>.</p>

<p>כעת, מכיוון ש-<span>$latex z\in u^{-1}L$</span>, נובע מכך ש-<span>$latex uz\in L$</span>. אז אפשר להשתמש בתכונה על <span>$latex uz$</span>: ניקח את הפירוק <span>$latex z=uxv_{1}\dots v_{n}y$</span> ונמצא שני אינדקסים <strong>עבורו</strong>. שימו לב כמה העסק פשוט - את ה-<span>$latex u$</span> שבתחילת המילה אנחנו דוחפים לאיזור של ה”לא מעניין, אין צורך למחוק מכאן דברים”, והכל ממשיך כרגיל. אנחנו מקבלים שקיימים <span>$latex k_{1},k_{2}$</span> כך ש-<span>$latex uz\in L\iff uxv_{1}\dots v_{k_{1}}v_{k2+1}\dots v_{n}y\in L$</span>; המסקנה המיידית היא ש-<span>$latex z\in u^{-1}L\iff xv_{1}\dots v_{k_{1}}v_{k2+1}\dots v_{n}y\in u^{-1}L$</span>, וזה מה שרצינו להראות. אז זה היה קל.</p>

<p>בואו נעבור לחלק הקשה. בשביל החלק הקשה, אני הולך לשלוף שפן מהכובע: <strong>משפט רמזי</strong>. <a href="http://www.gadial.net/2011/08/03/ramsey_theorem/">יש לי פוסט בנושא</a>, אבל הנה הרעיון הבסיסי, בכמה ניסוחים, עבור מי שלא מכיר חלק מהטרמינולוגיות:</p>

<p>לכל זוג מספרים <span>$latex r,s$</span> טבעיים קיים מספר <span>$latex R\left(r,s\right)$</span> כך שבכל קבוצה עם לפחות <span>$latex R\left(r,s\right)$</span> אנשים שכל זוג מביניהם הם או אויבים או חברים, קיימת קבוצה מגודל <span>$latex r$</span> שכולם בה חברים, או קבוצה מגודל <span>$latex s$</span> שכולם בה אויבים.</p>

<p>לכל זוג מספרים <span>$latex r,s$</span> טבעיים קיים מספר <span>$latex R\left(r,s\right)$</span> כך שבכל גרף מלא עם לפחות <span>$latex R\left(r,s\right)$</span> שקשתותיו צבועות באדום או כחול, קיימת קבוצה של <span>$latex r$</span> צמתים שכל הקשתות ביניהם אדומות, או <span>$latex s$</span> צמתים שכל הקשתות ביניהם כחולות.</p>

<p>לכל זוג מספרים <span>$latex r,s$</span> טבעיים קיים מספר <span>$latex R\left(r,s\right)$</span> כך שבכל גרף עם לפחות <span>$latex R\left(r,s\right)$</span> קודקודים קיים קליק מגודל <span>$latex r$</span> או קבוצה בלתי תלויה מגודל <span>$latex s$</span>. זה הניסוח שבו אני אשתמש בהמשך, ואני מקווה שהוא ברור עכשיו (קליק היא קבוצה של צמתים כך שבין כל זוג מביניהם קיימת קשת; קבוצה בלתי תלויה היא קבוצת צמתים כך שלכל זוג מביניהם אין קשת).</p>

<p>יופי, איך זה קשור בכלל?</p>

<p>בואו ניקח את <span>$latex N=R\left(n+1,n+1\right)$</span>. אני רוצה לטעון שאם יש לי שתי שפות <span>$latex L_{1},L_{2}$</span>, כך ש:</p>
<ol>
	<li><span>$latex L_{1},L_{2}$</span> מקיימות את התכונה עבור <span>$latex n$</span>.</li>
	<li><span>$latex L_{1},L_{2}$</span> מסכימות על כל המילים עד גודל <span>$latex N-1$</span>, דהיינו <span>$latex \left\{ w\in L_{1}\ |\ \left|w\right|\le N-1\right\} =\left\{ w\in L_{2}\ |\ \left|w\right|\le N-1\right\} $</span>.</li>
</ol>
<p>אז מתקיים <span>$latex L_{1}=L_{2}$</span>. זה מסיים את ההוכחה, כי יש רק מספר סופי של קבוצות מילים עד גודל <span>$latex N-1$</span> (יש בדיוק <span>$latex 2^{N-1}$</span> כאלו).</p>

<p>כלומר, אנחנו רוצים להוכיח ש-<span>$latex w\in L_{1}\iff w\in L_{2}$</span> לכל <span>$latex w\in\Sigma^{*}$</span>. ההוכחה תהיה באינדוקציה על האורך של <span>$latex w$</span>. הבסיס נתון לנו, עד <span>$latex \left|w\right|=N-1$</span>. לכן אפשר להניח ש-<span>$latex \left|w\right|\ge N$</span>. בואו נסמן את <span>$latex N-1$</span> האותיות הראשונות של <span>$latex w$</span> במפורש: <span>$latex w=a_{1}a_{2}\dots a_{N-1}w^{\prime}$</span>. עכשיו אפשר להגדיר את הגרף שעליו נפעיל את משפט רמזי שלנו. הצמתים יהיו פשוט המספרים <span>$latex V=\left\{ 0,2,\dots,N-1\right\} $</span> (ולכן הגרף גדול מספיק כדי שנוכל להפעיל עליו את משפט רמזי). הקשתות יהיו בין זוגות אינדקסים שעבורם התכונה של <span>$latex n$</span> מתקיימת ביחס ל-<span>$latex L_{1}$</span>, כלומר</p>

<p><span>$latex E=\left\{ \left(i,j\right)\ |\ 0\le i&lt;j\le N-1,\ a_{1}a_{2}\dots a_{i}a_{j+1}\dots a_{N-1}w^{\prime}\in L_{1}\right\} $</span></p>

<p>קרוב לודאי שאתם מרגישים שיש פה חוסר סימטריה מוזר - השתמשתי ב-<span>$latex L_{1}$</span>, אבל מה עם <span>$latex L_{2}$</span>? ובכן, שימו לב שהייתי יכול באותה מידה בדיוק להשתמש ב-<span>$latex L_{2}$</span> ולקבל את אותה <span>$latex E$</span>, <strong>בזכות הנחת האינדוקציה</strong> (כי אנחנו כבר משוכנעים ש-<span>$latex L_{1},L_{2}$</span> זהות על כל מילה ארוכה פחות מ-<span>$latex w$</span>).</p>

<p>עכשיו אפשר להשתמש במשפט רמזי. נקבל שקיימת קבוצה <span>$latex U$</span> של <span>$latex n+1$</span> מספרים <span>$latex F=\left\{ i_{0},i_{1},\dots,i_{n}\right\} $</span>, כך שכל זוג מספרים מהקבוצה שייך ל-<span>$latex E$</span>, או שכל זוג מספרים מהקבוצה לא שייך ל-<span>$latex E$</span>.</p>

<p>כעת סוף סוף אפשר להשתמש בנתון הנוסף שלנו, לפיו <span>$latex L_{1},L_{2}$</span> מקיימות את התכונה עבור <span>$latex n$</span>. אנחנו רוצים להשתמש בתכונה עבור <span>$latex w$</span>, כמובן, אבל בשביל זה אנחנו קודם כל צריכים להציג פירוק של <span>$latex w$</span>: הפירוק יתבסס על קבוצת האינדקסים שמשפט רמזי נתן לנו. נגדיר <span>$latex w=xv_{1}v_{2}\dots v_{n}y$</span> כך ש-<span>$latex v_{1}=a_{i_{0}}\dots a_{i_{1}}$</span> ו-<span>$latex v_{2}=a_{i_{1}}\dots a_{i_{2}}$</span> וכן הלאה עד <span>$latex v_{n}=a_{i_{n-1}}\dots a_{i_{n}}$</span>.</p>

<p>עכשיו צריך להבדיל בין שני המקרים של משפט רמזי.</p>

<p>במקרה הראשון, שבו כל זוג איברים מ-<span>$latex U$</span> מחוברים בקשת, אנחנו יודעים שלכל <span>$latex i&lt;j$</span> כך ש-<span>$latex i,j\in U$</span> נקבל ש-<span>$latex xv_{1}v_{2}\dots v_{i}\dots v_{j+1}\dots v_{n}\in L_{1}$</span> וגם <span>$latex xv_{1}v_{2}\dots v_{i}\dots v_{j+1}\dots v_{n}\in L_{2}$</span>. זו בעצם דרך “לסדר” את התכונה - התכונה הרי אומרת רק ש<strong>קיימים</strong> זוג אינדקסים שעבורם אנחנו מקבלים מילה שגורלה זהה לזה של <span>$latex w$</span>. עכשיו אנחנו אומרים שהמשחק הזה מכור מראש - לכל זוג אינדקסים שנבחר, התוצאה תהיה תמיד זהה - שייכות לשפה. רואים איך זה מסיים?</p>

<p>עדיין, בואו נכתוב את זה באופן מפורש. מכיוון ש-<span>$latex L_{1}$</span> מקיימת את התכונה, קיימים <span>$latex k_{1},k_{2}$</span> כך ש-<span>$latex w\in L_{1}\iff xv_{1}\dots v_{k_{1}}\dots v_{k_{2}+1}\dots v_{n}\in L_{1}$</span>. מכיוון שאגף ימין מתקיים, אנחנו מקבלים ש-<span>$latex w\in L_{1}$</span>. באותו אופן בדיוק, מכיוון ש-<span>$latex L_{2}$</span> מקיימת את התכונה, קיימים <span>$latex t_{1},t_{2}$</span> (אולי <strong>שונים</strong> מ-<span>$latex k_{1},k_{2}$</span> - כל הפואנטה היא שזה לא משנה, בשביל זה היינו צריכים את רמזי) כך ש-<span>$latex w\in L_{2}\iff xv_{1}\dots v_{t_{1}}\dots v_{t_{2}+1}\dots v_{n}\in L_{2}$</span>, וקיבלנו שגם <span>$latex w\in L_{2}$</span>. המקרה השני של משפט רמזי הוא אותו הדבר, רק שנקבל הפעם ש-<span>$latex w\notin L_{1}$</span> וגם <span>$latex w\notin L_{2}$</span>. סך הכל קיבלנו את מה שרצינו: <span>$latex w\in L_{1}\iff w\in L_{2}$</span>. זה מסיים את ההוכחה.</p>

<p>לא מגניב? מגניב. שימושי? שאלה טובה. רוצים להציע בתגובות שפות שקשה להוכיח שהן רגולריות אלא אם משתמשים בלמה הזו?</p>

  </div>

  <hr />
  <p>
    נהניתם? התעניינתם? אם תרצו, אתם מוזמנים לתת טיפ:
  </p>
  <a href='https://ko-fi.com/H2H5XFBQ' target='_blank'><img height='36' style='border:0px;height:36px;' src='https://az743702.vo.msecnd.net/cdn/kofi2.png?v=2' border='0' alt='Buy Me a Coffee at ko-fi.com' /></a><div class="PageNavigation">
    
      <a class="prev" href="/2015/05/07/automata_minimization/">&laquo; משפט מייהיל-נרוד - נקודת מבט נוספת, ואלגוריתמי מינימיזציה</a>
    
    
      <a class="next" href="/2015/05/28/kleene_theorem_alt_proof/">משפט קלייני - הוכחה נוספת &raquo;</a>
    
  </div><div id="disqus_thread"></div>
  <script>
    var disqus_config = function () {
      this.page.url = 'http://gadial.net/2015/05/14/pumping_lemma_full/';
      this.page.identifier = 'http://gadial.net/2015/05/14/pumping_lemma_full/';
    };

    (function() {
      var d = document, s = d.createElement('script');

      s.src = 'https://not-precise.disqus.com/embed.js';

      s.setAttribute('data-timestamp', +new Date());
      (d.head || d.body).appendChild(s);
    })();
  </script>
  <noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript><a class="u-url" href="/2015/05/14/pumping_lemma_full/" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">לא מדויק</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">לא מדויק</li><li><a class="u-email" href="mailto:gadial@gmail.com">gadial@gmail.com</a></li><li>&copy; כל הזכויות שמורות לגדי אלכסנדרוביץ'</li>
        </ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/%D7%9C%D7%90-%D7%9E%D7%93%D7%95%D7%99%D7%A7-163347110378474"><svg class="svg-icon"><use xlink:href="/assets/minima-social-icons.svg#facebook"></use></svg> <span class="username">לא מדויק</span></a></li><li><a href="/feed.xml"><svg class="svg-icon"><use xlink:href="/assets/minima-social-icons.svg#rss"></use></svg> <span>RSS</span></a></li></ul>
</div>

      <div class="footer-col footer-col-3">
        <p>בלוג על מתמטיקה ומדעי המחשב</p>
      </div>
    </div>

  </div>

</footer><script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script>window.jQuery || document.write('<script src="assets/js/jquery-slim.min.js"><\/script>')</script><script src="/assets/js/bootstrap.bundle.js"></script><!-- Default Statcounter code for New blog
http://www.gadial.net/ -->
<script type="text/javascript">
  var sc_project=5444342; 
  var sc_invisible=1; 
  var sc_security="4a89cbe4"; 
  </script>
  <script type="text/javascript"
  src="https://www.statcounter.com/counter/counter.js"
  async></script>
  <noscript><div class="statcounter"><a title="Web Analytics"
  href="https://statcounter.com/" target="_blank"><img
  class="statcounter"
  src="https://c.statcounter.com/5444342/0/4a89cbe4/1/"
  alt="Web Analytics"></a></div></noscript>
  <!-- End of Statcounter Code --></body>

</html>
