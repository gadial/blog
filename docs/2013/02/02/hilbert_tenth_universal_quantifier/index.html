<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>הבעיה העשירית של הילברט - לכל דבר טוב (חסום) יש סוף - לא מדויק</title>
    <link rel="icon" type="image/x-icon" href="/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.5em 10px;
            quotes: "\201C""\201D""\2018""\2019";
        }
        
        blockquote:before {
            color: #ccc;
            content: open-quote;
            font-size: 4em;
            line-height: 0.1em;
            margin-left: 0.25em;
            vertical-align: -0.4em;
        }
        
        blockquote p {
            display: inline;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/" class="site-title">לא מדויק</a>
            <div class="nav-links">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2013/01/30/irrational_infinity/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">למה לא רציונלי לדבר על לא רציונליים (באינסוף)</span>
            </a>
            

            
            <a href="/2013/02/23/first_order_logic_proof_system/" class="nav-link nav-next">
                <span class="nav-label">← פוסט חדש יותר</span>
                <span class="nav-title">מערכת הוכחה ללוגיקה מסדר ראשון</span>
            </a>
            
        </nav>
        
        
        <header>
            <h1>הבעיה העשירית של הילברט - לכל דבר טוב (חסום) יש סוף</h1>
            <div class="post-meta">
                <span class="date">2013-02-02</span>
                
                <span class="categories">
                    | קטגוריות:
                    
                    <a href="/categories/תורת המספרים.html">תורת המספרים</a>
                    
                </span>
                
                
                <span class="tags">
                    | תגיות:
                    
                    <a href="/tags/הבעיה העשירית של הילברט.html">הבעיה העשירית של הילברט</a>
                    
                </span>
                
            </div>
        </header>
        
        <article>
            <p>בשעה טובה הגענו אל המכשול האחרון שעומד בינינו ובין סיום ההוכחה שהבעיה העשירית של הילברט אינה כריעה - כמת אוניברסלי חסום. אם נצליח להראות שבהינתן ביטוי דיופנטי <span class="math">\(P\)</span> אפשר להוכיח שגם הביטוי <span class="math">\(\forall x&amp;lt;n\left(P\right)\)</span> הוא דיופנטי, נסיים. כאן אמורה להיכנס לתמונה העובדה שהוכחנו (בדם יזע ודמעות) שהפונקציה האקספוננציאלית היא דיופנטית. בואו נתחיל בלראות עבור עוד פונקציות שגדלות בקצב מהיר שהן דיופנטיות.</p>
<p>נפתח בפונקציה שהיא אקספוננציאלית-כפולה: <span class="math">\(h\left(u,v,w\right)=u^{v^{w}}\)</span>. בהינתן שהפונקציה האקספוננציאלית היא דיופנטית, קל לבנות ביטוי עבור הפונקציה הזו:</p>
<p><span class="math">\(y=u^{v^{w}}\iff\exists z\left(y=u^{z}\wedge z=v^{w}\right)\)</span></p>
<p>דהיינו, אנחנו עושים שימוש כפול במערכות המשוואות עבור הפונקציה האקספוננציאלית, כל פעם עם משתנים אחרים.</p>
<p>זו הייתה פונקציה קלה, בואו נדבר על משהו מסובך יותר - מקדמי הבינום, <span class="math">\(f\left(n,k\right)={n \choose k}\)</span>. כדי לטפל בהם, קודם כל נוכיח את הזהות <span class="math">\(\sum_{i=k}^{n}{n \choose i}u^{i-k}=\left[\frac{\left(u+1\right)^{n}}{u^{k}}\right]\)</span> שמתקיימת עבור <span class="math">\(0&amp;lt;k\le n\)</span> ו-<span class="math">\(u&amp;gt;2^{n}\)</span> (והוא מספר טבעי), כאשר סוגריים מרובעים מסמנים ערך שלם תחתון (המספר השלם הגדול ביותר שקטן או שווה למה שבתוך הסוגריים).</p>
<p>אני מניח שלפחות חלקכם משער שהדרך הנכונה להתחיל הוכחה כזו היא עם נוסחת הביטום של ניוטון, שמתארת את הסכום כש-<span class="math">\(k\)</span> מתחיל מ-0: <span class="math">\(\sum_{i=0}^{n}{n \choose i}u^{i}=\left(u+1\right)^{n}\)</span>. כעת, נחלק את שני האגפים ב-<span class="math">\(u^{k}\)</span> (מתבקש לגמרי, נכון?) ונקבל <span class="math">\(\sum_{i=0}^{n}{n \choose i}u^{i-k}=\frac{\left(u+1\right)^{n}}{u^{k}}\)</span>. את הסכום שבאגף שמאל אפשר לחלק לשני סכומים שונים: <span class="math">\(\sum_{i=0}^{k-1}{n \choose i}u^{i-k}+\sum_{i=k}^{n}{n \choose i}u^{i-k}\)</span>. מביניהם, הימני הוא הסכום שאנו רוצים לחשב, והשמאלי הוא סתם שארית מעצבנת. מה שאנחנו רוצים לומר הוא שכאשר לוקחים ערך שלם תחתון על שני הסכומים הללו, הסכום השמאלי פשוט מתפוגג לו. מכיוון שהסכום הימני הוא מספר שלם, מספיק להראות ש-<span class="math">\(\sum_{i=0}^{k-1}{n \choose i}u^{i-k}&amp;lt;1\)</span> כדי להוכיח שהערך השלם התחתון יעלים אותו.</p>
<p>כעת, <span class="math">\(u\)</span> הוא מספר טבעי, כלומר <span class="math">\(u^{i+1-k}\le1\)</span> לכל <span class="math">\(0\le i&amp;lt;k\)</span>, כלומר (נחלק ב-<span class="math">\(u\)</span> את שני האגפים) לכל <span class="math">\(i&amp;lt;k\)</span> אנו מקבלים <span class="math">\(u^{i-k}\le u^{-1}\)</span>. מכאן שאפשר לחסום את הסכום בצורה הבאה:</p>
<p><span class="math">\(\sum_{i=0}^{k-1}{n \choose i}u^{i-k}\le u^{-1}\sum_{i=0}^{k-1}{n \choose i}&amp;lt;u^{-1}\sum_{i=0}^{n}{n \choose i}=u^{-1}2^{n}&amp;lt;1\)</span></p>
<p>וכאן אנחנו משתמשים בהנחה שלנו ש-<span class="math">\(u&amp;gt;2^{n}\)</span> (וכמובן, בכך שעל פי הבינום של ניוטון, <span class="math">\(\sum_{i=0}^{n}{n \choose i}=\left(1+1\right)^{n}\)</span>).</p>
<p>שימו לב למסקנה הפשוטה מהזהות <span class="math">\(\sum_{i=k}^{n}{n \choose i}u^{i-k}=\left[\frac{\left(u+1\right)^{n}}{u^{k}}\right]\)</span> - אם ניקח את המשוואה הזו ונתבונן עליה מודולו <span class="math">\(u\)</span>, נקבל <span class="math">\({n \choose k}\equiv_{u}\left[\frac{\left(u+1\right)^{n}}{u^{k}}\right]\)</span>, כי כל שאר המחוברים מתאפסים כשמסתכלים על המשוואה מודולו <span class="math">\(u\)</span>. זה התעלול שיאפשר לנו להגדיר את <span class="math">\({n \choose k}\)</span> דיופנטית. מה שמעניין במשוואה הזו היא שאגף שמאל <strong>לא כולל </strong>את <span class="math">\(u\)</span>. מה שראינו הוא ש<strong>לכל</strong> <span class="math">\(u&amp;gt;2^{n}\)</span> מתקיים ש-<span class="math">\(\left[\frac{\left(u+1\right)^{n}}{u^{k}}\right]\)</span> שקול מודולו <span class="math">\(u\)</span> ל-<span class="math">\({n \choose k}\)</span>. כעת, <span class="math">\({n \choose k}&amp;lt;2^{n}&amp;lt;u\)</span> ולכן זו יותר מסתם שקילות - זה מה שמתקבל כשלוקחים את <span class="math">\(\left[\frac{\left(u+1\right)^{n}}{u^{k}}\right]\)</span>, מחלקים ב-<span class="math">\(u\)</span> ובודקים מה השארית (נסו לחשב בעצמכם - במחשב - כמה מקרים אם אינכם מאמינים). זה מאפשר לנו להגדיר את <span class="math">\({n \choose k}\)</span> באמצעות הביטוי הדיופנטי הבא:</p>
<p><span class="math">\(z={n \choose k}\iff\exists u,v,w\left(v=2^{n}\wedge u&amp;gt;v\wedge w=\left[\frac{\left(u+1\right)^{n}}{u^{k}}\right]\wedge z\equiv_{u}w\wedge z&amp;lt;u\right)\)</span></p>
<p>יש כאן כמה וכמה רכיבים בתוך הסוגריים שצריך להשתכנע שכל אחד מהם לכשעצמו הוא דיופנטי. אז ראשית, <span class="math">\(v=2^{n}\)</span> הוא דיופנטי כי הפונקציה האקספוננציאלית היא דיופנטית (לכן נזקקנו לה). הביטוי <span class="math">\(u&amp;gt;v\)</span> הוא בבירור דיופנטי (ראינו את זה בעבר - נסו לשחזר מהראש). כנ"ל <span class="math">\(z&amp;lt;u\)</span>. הביטוי <span class="math">\(z\equiv_{u}w\)</span> אולי נראה טיפה יותר טריקי, אבל הוא שקול ל-<span class="math">\(\exists a\left(z=ua+w\right)\)</span> הדיופנטי. מי נשאר? רק <span class="math">\(w=\left[\frac{\left(u+1\right)^{n}}{u^{k}}\right]\)</span> המפחיד. האתגר הוא בעצם להראות ש-<span class="math">\(w=\left[\frac{x}{y}\right]\)</span> הוא דיופנטי, כי <span class="math">\(\left(u+1\right)^{n}\)</span> ו-<span class="math">\(u^{k}\)</span> הן פונקציות אקספוננציאליות ולכן דיופנטיות. למרבה המזל, מכיוון שאי-שוויונים הם דיופנטיים, קל לתאר גם את <span class="math">\(w=\left[\frac{x}{y}\right]\)</span>: הרי אם <span class="math">\(w=\left[\frac{x}{y}\right]\)</span> זה אומר ש-<span class="math">\(w\le\frac{x}{y}\le w+1\)</span> ולכן <span class="math">\(yw\le x\wedge x\le y\left(w+1\right)\)</span>, ושתי המשוואות הללו מספיקות. מסקנה סופית: <span class="math">\({n \choose k}\)</span> היא דיופנטית (בזכות העובדה שהפונקציה האקספוננציאלית היא דיופנטית).</p>
<p>בואו נעבור עכשיו לתקוף פונקציה מפורסמת אחרת שגדלה מהר: <span class="math">\(f\left(n\right)=n!\)</span>. גם כאן כדי לתקוף אותה אנחנו צריכים משוואה אלגברית נחמדה כלשהי שהיא מקיימת; במקרה שלנו, אם <span class="math">\(u&amp;gt;\left(2n\right)^{n+1}\)</span> אז <span class="math">\(n!=\left[u^{n}/{u \choose n}\right]\)</span> היא המשוואה המדוברת. שימו לב שזה משהו בסגנון דומה להוכחה הקודמת; גם פה אנחנו משתמשים בכך שאם אנחנו לוקחים שתי פונקציות שגדלות מהר עם בסיס כלשהו שמסומן ב-<span class="math">\(u\)</span> שהוא גדול דיו, אז מקבלים קירוב רציונלי די טוב לפונקציה שאנחנו רוצים לתקוף. כמו קודם, בואו ננסה להבין מהו <span class="math">\(u^{n}/{u \choose n}\)</span> עבור <span class="math">\(u\)</span> גדול שכזה:</p>
<p><span class="math">\(u^{n}/{u \choose n}=u^{n}\cdot\frac{n!\left(u-n\right)!}{u!}=\frac{u^{n}n!}{u\left(u-1\right)\left(u-2\right)\cdots\left(u-n+1\right)}=n!\left(\frac{1}{1\left(1-\frac{1}{u}\right)\cdots\left(1-\frac{n-1}{u}\right)}\right)\)</span></p>
<p>כל מה שהלך כאן הוא אלגברה בסיסית. הביטוי האחרון נראה קצת מבהיל אולי, אבל עם אי שוויון אפשר להיפטר ממנו די בקלות:</p>
<p><span class="math">\(n!\left(\frac{1}{1\left(1-\frac{1}{u}\right)\cdots\left(1-\frac{n-1}{u}\right)}\right)&amp;lt;n!\frac{1}{\left(1-\frac{n}{u}\right)^{n}}\)</span></p>
<p>זאת כי ככל שמגדילים את הערך של <span class="math">\(x\)</span> בביטוי <span class="math">\(\left(1-\frac{x}{u}\right)\)</span> כך מקטינים את הביטוי, ולכן מגדילים את אחד חלקי הביטוי.</p>
<p>עכשיו, <span class="math">\(\frac{1}{\left(1-\frac{n}{u}\right)^{n}}=\left(\frac{1}{1-\frac{n}{u}}\right)^{n}\)</span> ולכן כדאי לנו למצוא חסם כלשהו על מה שבפנים, <span class="math">\(\frac{1}{1-\frac{n}{u}}\)</span>. לצורך כך כדאי להיזכר שהדבר הזה נראה כמו סכום של טור גיאומטרי. באופן כללי, אם <span class="math">\(\left|q\right|&amp;lt;1\)</span>, אז מתקיים</p>
<p><span class="math">\(\sum_{k=0}^{\infty}q^{k}=\frac{1}{1-q}\)</span></p>
<p>ובמקרה שלנו <span class="math">\(u&amp;gt;2n\)</span> (ממש ממש גדול יותר, אם תציצו שניה במה שדרשנו עליו) כך ש-<span class="math">\(\frac{n}{u}&amp;lt;\frac{1}{2}\)</span>, ולכן:</p>
<p><span class="math">\(\frac{1}{1-\frac{n}{u}}=\sum_{k=0}^{\infty}\left(\frac{n}{u}\right)^{k}=1+\left(\frac{n}{u}\right)\sum_{k=0}^{\infty}\left(\frac{n}{u}\right)^{k}&amp;lt;1+\frac{n}{u}\sum_{k=0}^{\infty}\left(\frac{1}{2}\right)^{k}=1+\frac{2n}{u}\)</span></p>
<p>כל המעברים כאן הם חשבון פשוט, אבל את השני ביצעתי קצת בזריזות: פשוט הוצאתי מהסכום את האיבר הראשון שלו (1) ואז הוצאתי החוצה גורם משותף לשאר האיברים (<span class="math">\(\frac{n}{u}\)</span>).</p>
<p>עכשיו, מה קורה כשמעלים את זה בחזקת <span class="math">\(n\)</span>? אפשר להשתמש בבינום של ניוטון ולקבל:</p>
<p><span class="math">\(\left(1+\frac{2n}{u}\right)^{n}=\sum_{k=0}^{n}{n \choose k}\left(\frac{2n}{u}\right)^{k}&amp;lt;1+\frac{2n}{u}\sum_{k=1}^{n}{n \choose k}&amp;lt;1+\frac{2n}{u}2^{n}\)</span></p>
<p>גם פה רוב המעברים הם פשוטים - הראשון הוא הבינום, השני הוא פשוט פירוק לאיבר ראשון בסכום וכל היתר והוצאת גורם משותף והתעלמות מהיתר, בהתבסס על כך ש-<span class="math">\(\frac{2n}{u}&amp;lt;1\)</span>, והמעבר השלישי הוא פשוט הנוסחה <span class="math">\(\sum_{k=0}^{n}{n \choose k}=2^{n}\)</span> בפעולה.</p>
<p>בואו נזכר ממה התחלנו: <span class="math">\(u^{n}/{u \choose n}\)</span>. הגענו לכך שהוא קטן מ-<span class="math">\(n!\frac{1}{\left(1-\frac{n}{u}\right)^{n}}\)</span>, ולכן:</p>
<p><span class="math">\(u^{n}/{u \choose n}&amp;lt;n!+\frac{2n}{u}2^{n}n!&amp;lt;n!+\frac{2^{n+1}n^{n+1}}{u}&amp;lt;n!+1\)</span></p>
<p>המעבר הלפני אחרון נובע מכך ש-<span class="math">\(n!&amp;lt;n^{n}\)</span> (כמובן - בשני המקרים מכפילים <span class="math">\(n\)</span> איברים אבל ב-<span class="math">\(n!\)</span> רובם קטנים יותר מ-<span class="math">\(n\)</span>) המעבר האחרון נובע מההנחה שלנו על <span class="math">\(u\)</span>: <span class="math">\(u&amp;gt;\left(2n\right)^{n+1}\)</span>. זה מסיים את ההוכחה כי זה מראה ש-<span class="math">\(n!\le u^{n}/{u \choose n}&amp;lt;n!+1\)</span> ולכן לקיחת ערך שלם תמיד תחזיר לנו <span class="math">\(n!\)</span>. אם עוד לא ברור למה הביטוי הזה הוא לפחות <span class="math">\(n!\)</span>, זכרו ש-<span class="math">\(u^{n}/{u \choose n}=\frac{u^{n}}{u\left(u-1\right)\left(u-2\right)\cdots\left(u-n+1\right)}n!\)</span> - במונה ובמכנה יש <span class="math">\(n\)</span> מוכפלים, אבל במונה כולם <span class="math">\(u\)</span> ובמכנה רובם קטנים מ-<span class="math">\(u\)</span>.</p>
<p>עכשיו אפשר להוכיח ש-<span class="math">\(n!\)</span> דיופנטית בהתבסס על כך ש-<span class="math">\({n \choose k}\)</span> דיופנטית. הביטוי הדיופנטי הוא פשוט למדי:</p>
<p><span class="math">\(m=n!\iff\exists u\left[{u \choose n}m\le u^{n}\wedge u^{n}\le{u \choose n}\left(m+1\right)\wedge u&amp;gt;\left(2n\right)^{n+1}\right]\)</span></p>
<p>יפה. הראינו כבר על שלוש פונקציות שגדלות "מהר" שהן דיופנטיות - <span class="math">\(n^{k},{n \choose k},n!\)</span>. עכשיו אפשר לעבור לפונקציה שהיא היעד הסופי שלנו, ובהשוואה לשלוש הפונקציות הטבעיות הללו אולי תהיה טיפה מאכזבת: <span class="math">\(h\left(a,b,y\right)=\prod_{k=1}^{y}\left(a+bk\right)\)</span>. מילולית, הפונקציה כופלת את <span class="math">\(y\)</span> האיברים הראשונים בסדרה חשבונית שהאיבר הראשון שלה הוא <span class="math">\(a+b\)</span> וההפרש בין שני איברים סמוכים הוא <span class="math">\(b\)</span>. למה הפונקציה הזו דווקא כל כך יעילה? ובכן... אה... זה טכני, חכו ותראו. לא תהיה תובנה מדהימה בסוף.</p>
<p>כדי להראות שהפונקציה הזו דיופנטית נשתמש בתעלול שאיכשהו יערבב את כל שלוש הפונקציות שראינו עד כה. ראשית, נניח שיש לנו <span class="math">\(q,M\)</span> שעבורם מתקיימת המשוואה <span class="math">\(bq\equiv_{M}a\)</span>. אז נרצה להראות שהקסם הבא מתקיים:</p>
<p><span class="math">\(\prod_{k=1}^{y}\left(a+bk\right)\equiv_{M}b^{y}y!{q+y \choose y}\)</span></p>
<p>ההוכחה דווקא פשוטה למדי הפעם. פשוט נפתח את הביטוי:</p>
<p><span class="math">\(b^{y}y!{q+y \choose y}=b^{y}y!\frac{\left(q+y\right)!}{y!q!}=b^{y}\left(q+y\right)\left(q+y-1\right)\cdots\left(q+1\right)\)</span></p>
<p><span class="math">\(=\left(bq+by\right)\left(bq+b\left(y-1\right)\right)\cdots\left(bq+b\right)\equiv_{M}\prod_{k=1}^{y}\left(a+bk\right)\)</span></p>
<p>מה שנותר לעשות הוא להבטיח שאכן קיימים <span class="math">\(M,q\)</span> שמקיימים את המשוואה <span class="math">\(bq\equiv_{M}a\)</span>. בגלל האותיות העסק יכול להיראות מבלבל, אז בואו נשכח לרגע מהכל ונעבור לדון במשהו כללי - המשוואה הלינארית <span class="math">\(ax\equiv_{n}b\)</span> כאשר <span class="math">\(a,b,n\)</span> נתונים ואילו <span class="math">\(x\)</span> הוא המשתנה. הטענה היא שלמשוואה הזו קיים פתרון אם <span class="math">\(\left(a,n\right)=1\)</span>, כלומר <span class="math">\(a\)</span> זר ל-<span class="math">\(n\)</span>. הסיבה לכך היא שבמקרה הזה, קיים ל-<span class="math">\(a\)</span> הופכי כפלי מודולו <span class="math">\(n\)</span> ולכן <span class="math">\(x\equiv_{n}a^{-1}b\)</span>. במקרה שלנו ה"משתנה" הוא בכלל <span class="math">\(q\)</span> ומה שאנחנו צריכים כדי שהמשוואה תהיה פתירה הוא שיתקיים <span class="math">\(\left(b,M\right)=1\)</span>; למזלנו, אנחנו יכולים לבחור את <span class="math">\(M\)</span> כדי להבטיח שזה יקרה: נבחר <span class="math">\(M=b\left(a+by\right)^{y}+1\)</span>, אז אגף ימין בודאות לא מתחלק על ידי אף ראשוני שמחלק את <span class="math">\(b\)</span> (כי כפלנו את <span class="math">\(b\)</span> במשהו והוספנו 1) ולכן <span class="math">\(\left(M,b\right)\)</span> זרים ומובטח לנו שקיים <span class="math">\(q\)</span> כלשהו (לא יודע מי) כך ש-<span class="math">\(bq\equiv_{M}a\)</span>. את כל זה אפשר לכתוב בתור ביטוי דיופנטי:</p>
<p><span class="math">\(z=\prod_{k=1}^{y}\left(a+bk\right)\iff\exists M,q,t,p\)</span></p>
<p><span class="math">\(M=b\left(a+by\right)^{y}+1\wedge bq=a+Mt\)</span></p>
<p><span class="math">\(\wedge z&amp;lt;M\wedge z+Mp=b^{y}y!{q+y \choose y}\)</span></p>
<p>ובזאת סיימנו את שלב בניית הכלים. סוף סוף יש לנו את מה שמאפשר להוכיח שהכמת האוניברסלי החסום הוא דיופנטי - הצעד האחרון בהוכחה כולה!</p>
<p>בואו נעבור על מה שאנחנו רוצים לעשות. ביטוי דיופנטי מתורגם בסופו של דבר לפולינום <span class="math">\(P\)</span> ולמשוואה</p>
<p><span class="math">\(\exists y_{1},\dots,y_{m}\left[P\left(x_{1},\dots,x_{n},y_{1},\dots,y_{m}\right)=0\right]\)</span></p>
<p>שמגדירה קבוצה - בדיוק את קבוצת ה-<span class="math">\(x\)</span>-ים שכשמציבים אותם מקבלים משוואה פתירה.</p>
<p>מה שאנחנו רוצים לעשות הוא להוכיח שגם את הביטוי הבא:</p>
<p><span class="math">\(\forall z\le y\exists y_{1},\dots,y_{m}\left[P\left(x_{1},\dots,x_{n},z,y,y_{1},\dots,y_{m}\right)=0\right]\)</span></p>
<p>עבור פולינום <span class="math">\(P\)</span> כלשהו, אפשר להמיר לביטוי מהסוג שלעיל, שלא כולל כמת "לכל" ועדיין מגדיר את אותה קבוצת <span class="math">\(x\)</span>-ים שכשמציבים אותם מקבלים משוואה פתירה. אבחנה אחת להתחלה היא שהביטוי שכתבתי כרגע שקול לביטוי</p>
<p><span class="math">\(\exists u\forall_{\le y}z\exists_{\le u}y_{1},\dots,y_{m}\left[P\left(x_{1},\dots,x_{n},z,y,y_{1},\dots,y_{m}\right)=0\right]\)</span></p>
<p>שבו אני מגביל את <span class="math">\(z\)</span> להיות קטן או שווה ל-<span class="math">\(y\)</span> כלשהו ומגביל את כל ה-<span class="math">\(y_{i}\)</span>-ים להיות קטנים מ-<span class="math">\(u\)</span> כלשהו שכמובן קיים בהנחה שקיימים <span class="math">\(y_{i}\)</span>-ים שפותרים את המשוואה (פשוט קחו את המקסימום מביניהם).</p>
<p>עכשיו לאקשן. אני טוען שבהינתן פולינום <span class="math">\(Q\)</span> מתאים, הביטוי הבא:</p>
<p><span class="math">\(\forall_{\le y}z\exists_{\le u}y_{1},\dots,y_{m}\left[P\left(x_{1},\dots,x_{n},z,y,y_{1},\dots,y_{m}\right)=0\right]\)</span></p>
<p>שקול לביטוי המפלצתי הבא, שהחשיבות שלו בכך שהוא <strong>לא כולל</strong> את הכמת האוניברסלי:</p>
<p><span class="math">\(\exists c,t,a_{1},\dots,a_{m}\)</span></p>
<p><span class="math">\(1+ct=\prod_{k=1}^{y}1+kt\)</span></p>
<p><span class="math">\(\wedge t=Q\left(y,u,x_{1},\dots,x_{n}\right)!\wedge1+ct|\prod_{j=1}^{u}\left(a_{1}-j\right)\)</span></p>
<p><span class="math">\(\wedge\dots\wedge1+ct|\prod_{j=1}^{u}\left(a_{m}-j\right)\)</span></p>
<p><span class="math">\(\wedge P\left(x_{1},\dots,x_{n},c,y,a_{1},\dots,a_{m}\right)\equiv_{1+ct}0\)</span></p>
<p>כדי שזה יעבוד, <span class="math">\(Q\left(y,u,x_{1},\dots,x_{n}\right)\)</span> צריך לקיים את שלוש התכונות הבאות:</p>
<p><span class="math">\(Q\left(y,u,x_{1},\dots,x_{n}\right)&amp;gt;u\)</span></p>
<p><span class="math">\(Q\left(y,u,x_{1},\dots,x_{n}\right)&amp;gt;y\)</span></p>
<p>אם <span class="math">\(z\le y\)</span> וגם <span class="math">\(y_{1},\dots,y_{m}\le u\)</span> אז</p>
<p><span class="math">\(\left|P\left(x_{1},\dots,x_{n},z,y,y_{1},\dots,y_{m}\right)\right|\le Q\left(y,u,x_{1},\dots,x_{n}\right)\)</span></p>
<p>זהו. אם נצליח לעשות את זה, גמרנו, שכן בבירור הביטוי המפלצתי שכתבתי הוא דיופנטי - הוא כולל רק את <span class="math">\(\prod\left(a+bk\right)\)</span> שכבר ראינו שהיא דיופנטית, ואת היחס <span class="math">\(a|b\)</span> ("<span class="math">\(a\)</span> מחלק את <span class="math">\(b\)</span>") שכבר ראינו שהוא דיופנטי, ואת היחס <span class="math">\(\equiv\)</span> שכבר ראינו שהוא דיופנטי, ואת הפונקציה <span class="math">\(n!\)</span> שכבר ראינו שהיא דיופנטית.</p>
<p>עכשיו מכיוון שזו הוכחת שקילות, צריך להוכיח שני כיוונים. בואו נניח קודם כל שיש לנו <span class="math">\(x_{1},\dots,x_{n},y,u\)</span> שעבורם הביטוי הדיופנטי המפלצתי הוא נכון (כלומר, יש פתרון למשוואות שלו) ונראה שקיים ערך של <span class="math">\(z\)</span> שחסום על ידי <span class="math">\(y\)</span> כך שעבורו קיימים ערכים של <span class="math">\(y_{i}\)</span>-ים שחסומים על ידי <span class="math">\(u\)</span> כך ש-<span class="math">\(P\left(x_{1},\dots,x_{n},z,y,y_{1},\dots,y_{m}\right)=0\)</span>.</p>
<p>בואו נניח ש-<span class="math">\(z=k\)</span>, כאשר <span class="math">\(1\le k\le y\)</span>. אנחנו רוצים למצוא <span class="math">\(y_{1}^{\left(k\right)},\dots,y_{m}^{\left(k\right)}\)</span> כך ש-<span class="math">\(P\left(x_{1},\dots,x_{n},y,k,y_{1}^{\left(k\right)},\dots,y_{m}^{\left(k\right)}\right)=0\)</span>. אנחנו יודעים שהביטוי הדיופנטי המפלצתי פתיר. אז בואו ניקח את הצבת הערכים לתוכו ונשתמש בה. בפרט, הצבת הערכים הזו נותנת לנו <span class="math">\(a_{1},\dots,a_{m}\)</span> ו-<span class="math">\(t\)</span>. בואו נסמן ב-<span class="math">\(p_{k}\)</span> גורם ראשוני כלשהו של <span class="math">\(1+kt\)</span>, וכעת נגדיר:</p>
<p><span class="math">\(y_{i}^{\left(k\right)}=a_{i}\text{ mod }p_{k}\)</span></p>
<p>דהיינו, <span class="math">\(y_{i}^{\left(k\right)}\)</span> מתקבל מחלוקת <span class="math">\(a_{i}\)</span> ב-<span class="math">\(p_{k}\)</span> ולקיחת השארית. אני טוען שהערכים הללו אכן מספקים את <span class="math">\(P\)</span>, ושהם לא גדולים מ-<span class="math">\(u\)</span>, כלומר <span class="math">\(1\le y_{i}^{\left(k\right)}\le u\)</span>. מדוע?</p>
<p>ובכן, ראשית נטפל בעניין הגודל. שימו לב לכך ש-<span class="math">\(p_{k}|1+kt\)</span> (כי בחרנו את <span class="math">\(p_{k}\)</span> להיות גורם של הביטוי הימני), וש-<span class="math">\(1+kt|1+ct\)</span> (זה נובע מייד מהמשוואה הראשונה בביטוי המפלצתי) וש-<span class="math">\(1+ct|\prod_{j=1}^{u}\left(a_{i}-j\right)\)</span> (זו אחת מהמשוואות בביטוי המפלצתי). מסקנה: <span class="math">\(p_{k}|\prod_{j=1}^{u}\left(a_{i}-j\right)\)</span>, אבל מכיוון שלקחנו את <span class="math">\(p_{k}\)</span> להיות ראשוני, אם הוא מחלק מכפלה הוא מחלק אחד מאיבריה, כלומר יש <span class="math">\(j\)</span> ספציפי כלשהו כך ש-<span class="math">\(p_{k}|a_{i}-j\)</span>. מסקנה: <span class="math">\(a_{i}\equiv_{p_{k}}j\equiv_{p_{k}}y_{i}^{\left(k\right)}\)</span>.</p>
<p>אם אצליח לשכנע אתכם ש-<span class="math">\(y_{i}^{\left(k\right)}=j\)</span> זה יראה ש-<span class="math">\(y_{i}^{\left(k\right)}\)</span> קטן מספיק, כי <span class="math">\(1\le j\le u\)</span>. כעת, <span class="math">\(y_{i}^{\left(k\right)}\)</span> התקבל מחלוקה של משהו ב-<span class="math">\(p_{k}\)</span> ולקיחת השארית, כלומר הוא אוטומטית קטן מ-<span class="math">\(p_{k}\)</span>. אם נוכיח ש-<span class="math">\(j&amp;lt;p_{k}\)</span> זה יסיים את העניין כי שני מספרים ששקולים מודולו <span class="math">\(p_{k}\)</span> ושניהם קטנים מ-<span class="math">\(p_{k}\)</span> חייבים להיות שווים. כדי להראות ש-<span class="math">\(j&amp;lt;p_{k}\)</span> מספיק להראות ש-<span class="math">\(u&amp;lt;p_{k}\)</span>. כעת נכניס את <span class="math">\(Q\)</span> לתמונה: כזכור, <span class="math">\(Q\left(y,u,x_{1},\dots,x_{n}\right)&amp;gt;u\)</span>, ולכן די לנו להראות ש-<span class="math">\(p_{k}&amp;gt;Q\left(y,u,x_{1},\dots,x_{n}\right)\)</span>. איך נעשה את זה? ובכן, בואו נסתכל על הביטוי המפלצתי ונראה איך <span class="math">\(Q\)</span> בא לידי ביטוי בו.</p>
<p>יש רק משוואה אחת שמערבת את <span class="math">\(Q\)</span>: <span class="math">\(t=Q\left(y,u,x_{1},\dots,x_{n}\right)!\)</span>. מילולית זה אומר ש-<span class="math">\(t\)</span> הוא מכפלת <strong>כל</strong> המספרים הטבעיים עד וכולל <span class="math">\(Q\left(y,u,x_{1},\dots,x_{n}\right)\)</span>. כעת, אם מישהו מחלק את <span class="math">\(1+kt\)</span> אז הוא לא מחלק את <span class="math">\(t\)</span>, ולכן הוא לא יכול להיות אף אחד מהמספרים הטבעיים עד וכולל <span class="math">\(Q\left(y,u,x_{1},\dots,x_{n}\right)\)</span>. מסקנה: <span class="math">\(p_{k}&amp;gt;Q\left(y,u,x_{1},\dots,x_{n}\right)!\)</span>, וזה מה שרצינו.</p>
<p>הראינו אם כן שה-<span class="math">\(y_{i}^{\left(k\right)}\)</span>-ים הם בסדר הגודל הנכון, אבל למה הם פותרים את <span class="math">\(P\)</span>?</p>
<p>ובכן, מכיוון ש-<span class="math">\(p_{k}\)</span> מחלק את <span class="math">\(1+kt\)</span> וגם את <span class="math">\(1+ct\)</span> הרי שקיבלנו:</p>
<p><span class="math">\(1+ct\equiv_{p_{k}}0\)</span></p>
<p><span class="math">\(1+kt\equiv_{p_{k}}0\)</span></p>
<p>נכפול את המשוואה הראשונה ב-<span class="math">\(k\)</span>, את השניה ב-<span class="math">\(c\)</span>, ונקבל:</p>
<p><span class="math">\(k+kct\equiv_{p_{k}}0\)</span></p>
<p><span class="math">\(c+kct\equiv_{p_{k}}0\)</span></p>
<p>נשווה את שתיהן ונקבל ש-<span class="math">\(k\equiv_{p_{k}}c\)</span>. כמו כן, אנחנו זוכרים שעל פי הגדרתם, <span class="math">\(y_{i}^{\left(k\right)}\equiv_{p_{k}}a_{i}\)</span>. המסקנה:</p>
<p><span class="math">\(P\left(x_{1},\dots,x_{n},k,y,y_{1}^{\left(k\right)},\dots,y_{m}^{\left(k\right)}\right)\equiv_{p_{k}}P\left(x_{1},\dots,x_{n},c,y,a_{1},\dots,a_{m}\right)\equiv_{p_{k}}0\)</span></p>
<p>(המעבר השני נובע מכך ש-<span class="math">\(P\equiv_{1+ct}0\)</span> ו-<span class="math">\(p_{k}\)</span> מחלק את <span class="math">\(1+ct\)</span>).</p>
<p>עכשיו, השוויון שלעיל לא אומר ש-<span class="math">\(P\left(x_{1},\dots,x_{n},k,y,y_{1}^{\left(k\right)},\dots,y_{m}^{\left(k\right)}\right)=0\)</span>, רק שקול לאפס מודולו <span class="math">\(p_{k}\)</span>. כדי להראות שוויון לאפס צריך להראות שהביטוי הזה גם קטן מ-<span class="math">\(p_{k}\)</span>. אבל זה שוב נובע מ-<span class="math">\(Q\)</span>, הפעם מהתכונה השלישית שלו:</p>
<p><span class="math">\(\left|P\left(x_{1},\dots,x_{n},k,y,y_{1}^{\left(k\right)},\dots,y_{m}^{\left(k\right)}\right)\right|\le Q\left(y,u,x_{1},\dots,x_{n}\right)&amp;lt;p_{k}\)</span></p>
<p>וסיימנו את כיוון הגרירה הראשון, לפיו אם <span class="math">\(x_{1},\dots,x_{n}\)</span> פותרים את הביטוי המפלצתי הם פותרים את <span class="math">\(P\)</span> ה"רגיל".</p>
<p>נותר הכיוון השני. נניח שעבור <span class="math">\(x_{1},\dots,x_{n},y\)</span>, לכל <span class="math">\(1\le k\le y\)</span> יש <span class="math">\(y_{1}^{\left(k\right)},\dots,y_{m}^{\left(k\right)}\)</span> כך ש-</p>
<p><span class="math">\(P\left(x_{1},\dots,x_{n},k,y,y_{1}^{\left(k\right)},\dots,y_{m}^{\left(k\right)}\right)=0\)</span>.</p>
<p>אנחנו רוצים עכשיו להוכיח קיום של <span class="math">\(t,c,a_{1},\dots,a_{m}\)</span> שפותרים את מערכת המשוואות המפלצתית.</p>
<p>נסמן בתור <span class="math">\(u\)</span> מספר שגדול מכל ה-<span class="math">\(y_{i}^{\left(k\right)}\)</span>-ים הללו. כעת, נגדיר <span class="math">\(t=Q\left(y,u,x_{1},\dots,x_{n}\right)!\)</span>. נותר לנו להגדיר את <span class="math">\(c\)</span> ואת ה-<span class="math">\(a_{i}\)</span>-ים.</p>
<p>כעת, <span class="math">\(1+kt\equiv_{t}1\)</span> ולכן <span class="math">\(\prod_{k=1}^{y}\left(1+kt\right)\equiv_{t}1\)</span>. המשמעות הישירה של השקילות הזו היא שקיים <span class="math">\(c\)</span> כך ש-<span class="math">\(\prod_{k=1}^{y}\left(1+kt\right)=1+ct\)</span>, כך שמצאנו את ה-<span class="math">\(c\)</span> שלנו והוא מקיים את המשוואה הראשונה בביטוי המפלצתי. נשאר רק לבחור את ה-<span class="math">\(a_{i}\)</span>-ים כך שיקיימו את המשוואות <span class="math">\(1+ct|\prod_{j=1}^{u}\left(a_{i}-j\right)\)</span>, וכך שיתקיים <span class="math">\(P\left(x_{1},\dots,x_{n},c,y,a_{1},\dots,a_{m}\right)\equiv_{1+ct}0\)</span>. זה השלב שידרוש תחכום ושימוש במשפט השאריות הסיני.</p>
<p>מה שאני רוצה לעשות הוא להגדיר את <span class="math">\(a_{i}\)</span> להיות הפתרון למערכת המשוואות <span class="math">\(a_{i}\equiv_{1+kt}y_{i}^{\left(k\right)}\)</span>, <span class="math">\(1\le k\le y\)</span> (זה לא כל כך מפתיע מבחינה רעיונית - אם אתם עוד מצליחים לעקוב אחרי מה שקורה בהוכחה ברמת התמונה הגדולה - אני בקושי מצליח - אפשר לראות שה-<span class="math">\(a_{i}\)</span>-ים הללו אמורים לקודד בתוכם איכשהו את הפתרונות ל-<span class="math">\(P\)</span> עבור כל בחירה של <span class="math">\(k\)</span> בתחום המתאים). כדי להראות שקיים פתרון למערכת הזו צריך להוכיח שכל המודולוסים זרים, כלומר ש-<span class="math">\(\left(1+kt,1+lt\right)=1\)</span> עבור <span class="math">\(1\le l&amp;lt;k\le y\)</span>. נניח בשלילה שיש איזה ראשוני <span class="math">\(p\)</span> שמחלק את שניהם, אז הוא מחלק גם את ההפרש שלהם, כלומר <span class="math">\(p|t\left(k-l\right)\)</span>. שימו לב ש-<span class="math">\(p\)</span> לא יכול לחלק את <span class="math">\(t\)</span>, אחרת הוא לא היה מחלק את <span class="math">\(1+kt\)</span>, ולכן בהכרח <span class="math">\(p|k-l\)</span>. בפרט זה אומר ש-<span class="math">\(p&amp;lt;y\)</span>. כעת, תעלול! הגדרנו <span class="math">\(t=Q\left(y,u,x_{1},\dots,x_{n}\right)!\)</span>, והרי <span class="math">\(Q\left(y,u,x_{1},\dots,x_{n}\right)&amp;gt;y\)</span>, ולכן כל מספר עד <span class="math">\(y\)</span> נכלל במכפלה שמרכיבה את <span class="math">\(t\)</span>, ולכן <span class="math">\(p\)</span> חייב לחלק את <span class="math">\(t\)</span> וזו סתירה. מסקנה: <span class="math">\(\left(1+kt,1+lt\right)=1\)</span> ואפשר להשתמש במשפט השאריות הסיני כפי שרצינו כדי למצוא את ה-<span class="math">\(a_{i}\)</span>-ים.</p>
<p>למה זה עזר לנו? ובכן, שימו לב כי לכל <span class="math">\(k\)</span> אנחנו מקבלים:</p>
<p><span class="math">\(P\left(x_{1},\dots,x_{n},c,y,a_{1},\dots,a_{m}\right)\equiv_{1+kt}P\left(x_{1},\dots,x_{n},k,y,y_{1}^{\left(k\right)},\dots,y_{m}^{\left(k\right)}\right)=0\)</span></p>
<p>כלומר, לכל <span class="math">\(1\le k\le y\)</span> קיבלנו ש-<span class="math">\(1+kt\)</span> מחלק את <span class="math">\(P\left(x_{1},\dots,x_{n},c,y,a_{1},\dots,a_{m}\right)\)</span>. מכיוון שכל ה-<span class="math">\(1+kt\)</span>-ים זרים זה לזה, אפשר להשתמש במשפט נוסף: אם שני מספרים זרים זה לזה מחלקים את אותו מספר, גם המכפלה שלהם מחלקת אותו. בסימנים: אם <span class="math">\(a|c\)</span> וגם <span class="math">\(b|c\)</span> וגם <span class="math">\(\left(a,b\right)=1\)</span> אז <span class="math">\(ab|c\)</span>.</p>
<p>המסקנה שלנו היא ש-<span class="math">\(1+ct=\prod_{k=1}^{y}1+kt\)</span> מחלק את <span class="math">\(P\left(x_{1},\dots,x_{n},c,y,a_{1},\dots,a_{m}\right)\)</span>, וזו בדיוק המשוואה האחרונה בביטוי המפלצתי. כמעט סיימנו. נשאר רק להראות שמתקיים <span class="math">\(1+ct|\prod_{j=1}^{u}\left(a_{i}-j\right)\)</span> לכל <span class="math">\(a_{i}\)</span>. לשם כך מספיק, כפי שראינו, להראות שלכל <span class="math">\(a_{i}\)</span> ולכל <span class="math">\(k\)</span> מתקיים <span class="math">\(1+kt|\prod_{j=1}^{u}\left(a_{i}-j\right)\)</span>. כדי לחלק מכפלה מספיק לחלק איבר אחד שלה, כלומר מספיק לנו להראות שלכל <span class="math">\(a_{i}\)</span> ולכל <span class="math">\(k\)</span> קיים <span class="math">\(j\)</span> כך ש-<span class="math">\(1+kt|a_{i}-j\)</span>, אבל זה קל: מכיוון שהגדרנו את <span class="math">\(a_{i}\)</span> להיות איבר שמקיים <span class="math">\(a_{i}\equiv_{1+kt}y_{i}^{\left(k\right)}\)</span> זה אומר ש-<span class="math">\(1+kt\)</span> מחלק את <span class="math">\(a_{i}-y_{i}^{\left(k\right)}\)</span> ולכן <span class="math">\(y_{i}^{\left(k\right)}\)</span> הוא ה-<span class="math">\(j\)</span> שלנו; רק צריך לשים לב לכך ש-<span class="math">\(1\le y_{i}^{\left(k\right)}\le u\)</span> ולכן הוא בתחום המתאים (הנה לנו הסיבה שבגללה היה חשוב להגביל את הערכים של ה-<span class="math">\(y_{i}\)</span>-ים).</p>
<p>סיימנו!</p>
<p>...</p>
<p>או שלא. מה עוד חסר? הפולינום <span class="math">\(Q\)</span>. הרי אמרתי "אני טוען שבהינתן פולינום <span class="math">\(Q\)</span> מתאים..." ואחר כך נתתי שלוש דרישות ש-<span class="math">\(Q\)</span> צריך לקיים. אני עדיין צריך להציג את <span class="math">\(Q\)</span> הזה, ובכך נסיים סופית את ההוכחה.</p>
<p>הבניה של <span class="math">\(Q\)</span> אינה מורכבת, אבל כיף זה לא הולך להיות. בואו פשוט נראה אותה. ראשית כל, בואו נציג את <span class="math">\(P\)</span> בתור סכום של מונומים, כלומר נכתוב</p>
<p><span class="math">\(P\left(x_{1},\dots,x_{n},k,y,y_{1},\dots,y_{m}\right)=\sum_{r=1}^{N}t_{r}\)</span></p>
<p>כך שכל מונום הוא בעל המראה המזעזע הבא:</p>
<p><span class="math">\(t_{r}=cx_{1}^{q_{1}}\cdots x_{n}^{q_{n}}k^{a}y^{b}y_{1}^{s_{1}}\cdots y_{m}^{s_{m}}\)</span></p>
<p>בואו נגדיר מונום חדש, <span class="math">\(u_{r}\)</span>, על בסיס <span class="math">\(t_{r}\)</span>:</p>
<p><span class="math">\(u_{r}=\left|c\right|y^{a+b}x_{1}^{q_{1}}\cdots x_{n}^{q_{n}}u^{s_{1}+\dots s_{m}}\)</span></p>
<p>ועכשיו נגדיר את <span class="math">\(Q\)</span>:</p>
<p><span class="math">\(Q\left(y,u,x_{1},\dots,x_{n}\right)=u+y+\sum_{r=1}^{N}u_{r}\)</span></p>
<p>בבירור מתקיים <span class="math">\(Q\left(y,u,x_{1},\dots,x_{n}\right)&amp;gt;u\)</span> וגם <span class="math">\(Q\left(y,u,x_{1},\dots,x_{n}\right)&amp;gt;y\)</span> רק מעצם הבניה (זכרו שכל הערכים שאפשר להציב בפולינום הם חיוביים). צריך רק להסביר למה מתקיים</p>
<p><span class="math">\(\left|P\left(x_{1},\dots,x_{n},k,y,y_{1},\dots,y_{m}\right)\right|\le Q\left(y,u,x_{1},\dots,x_{n}\right)\)</span></p>
<p>וזאת, כזכור, בתנאי ש-<span class="math">\(k\le y\)</span> וגם <span class="math">\(y_{1},\dots,y_{m}\le u\)</span>.</p>
<p>אז למה זה נכון? ובכן, עם אי-שוויון המשולש נקבל:</p>
<p><span class="math">\(\left|P\left(x_{1},\dots,x_{n},k,y,y_{1},\dots,y_{m}\right)\right|\le\sum_{r=1}^{N}\left|t_{r}\right|\)</span></p>
<p>לכן מספיק להשוות מונום-מונום ולהראות ש-<span class="math">\(\left|t_{r}\right|\le u_{r}\)</span>.</p>
<p>את <span class="math">\(t_{r}\)</span> אפשר להפריד לשלושה חלקים. הראשון הוא <span class="math">\(\left|c\right|x_{1}^{q_{1}}\cdots x_{n}^{q_{n}}\)</span> שקיים כמו שהוא גם ב-<span class="math">\(u_{r}\)</span>; השני הוא <span class="math">\(k^{a}y^{b}\)</span> שמכוסה על ידי <span class="math">\(y^{a+b}\)</span> של <span class="math">\(u_{r}\)</span> בתנאי ש-<span class="math">\(k\le y\)</span>; והשלישי הוא <span class="math">\(y_{1}^{s_{1}}\cdots y_{m}^{s_{m}}\)</span> שמכוסה על ידי <span class="math">\(u^{s_{1}+\dots s_{m}}\)</span> בתנאי ש-<span class="math">\(y_{i}\le u\)</span>. זה מסיים את הבניה של <span class="math">\(Q\)</span>, ולכן מסיים את ההוכחה של הטענה לפיה אפשר לבנות ביטויים דיופנטיים עם הכמת האוניברסלי החסום, ולכן מסיים את ההוכחה שהבעיה העשירית של הילברט לא כריעה!</p>
<p>לא ברור לי כמה מכם הצליחו לשרוד איתי עד לשלב הזה; אכתוב עוד פוסט סיכום (קצר) כדי לחזור על מה שהלך פה ממעוף הציפור ולסיים עם בונוס קטן שקשור למספרים הראשוניים.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>