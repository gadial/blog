<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>חבורות פתירות - לא מדויק</title>
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-top: 40px;
            padding-top: 30px;
            border-top: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/" class="site-title">לא מדויק</a>
            <div class="nav-links">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <header>
            <h1>חבורות פתירות</h1>
            <div class="post-meta">
                <span class="date">2018-07-11</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/החבורה הסימטרית.html">החבורה הסימטרית</a>
                    
                    <a href="/tags/חבורות פתירות.html">חבורות פתירות</a>
                    
                    <a href="/tags/תורת החבורות.html">תורת החבורות</a>
                    
                </span>
                
            </div>
        </header>
        
        <article>
            <p>הפוסט הזה בא להשלים כמה פינות קטנות שחסרות לי בתורת החבורות על מנת לסגור את הקשר שגלואה יצר בין חבורות ובין פתרונות של משוואות פולינומיות. אני רוצה לעשות פה כמה דברים שקשורים למושג של חבורה פתירה:</p>
<ol>
    <li>להסביר מה זה בכלל (כי מי זוכר).</li>
    <li>להוכיח את האפיון ההוא שמשתמש בחבורות ציקליות ובו השתמשתי <a href="https://gadial.net/2018/07/07/galois_theory_and_radical_extensions/">בפוסט הקודם</a> שהתעסק בתורת גלואה.</li>
    <li>להוכיח שחבורת מנה של חבורה פתירה היא פתירה (גם בזה השתמשתי בפוסט הקודם).</li>
    <li>להוכיח ש-<span class="math">\(S_{n}\)</span> (חבורת התמורות על <span class="math">\(n\)</span> איברים) היא לא פתירה עבור <span class="math">\(n\ge5\)</span> (זה הדבר הגדול הבא שאזדקק לו בהמשך הדרך).</li>
</ol>
<h2>פתירות של כל מני דברים</h2>
<p>בואו נתחיל עם ההגדרה שאני אוהב, למרות שהיא זו שפחות רלוונטית לענייננו, כי אני מרגיש שיותר קל לעכל אותה במבט ראשון: אם <span class="math">\(a,b\)</span> הם שני איברים בחבורה, אז <strong>הקומוטטור</strong> שלהם מוגדר בתור <span class="math">\(\left[a,b\right]\triangleq a^{-1}b^{-1}ab\)</span>. אם <span class="math">\(a,b\)</span> מתחלפים בכפל אז <span class="math">\(\left[a,b\right]=e\)</span> - היחידה; לכן באופן עקרוני אפשר לחשוב על הקומוטטור בתור מדד של "עד כמה <span class="math">\(a,b\)</span> לא מתחלפים בכפל". עכשיו, אם <span class="math">\(H,K\subseteq G\)</span> הן שתי תת-חבורות כלשהן, אז אפשר להגדיר את הקומוטטור שלהן באופן הבא: <span class="math">\(\left[H,K\right]\triangleq\left\{ \left[a,b\right]\ |\ a\in H,b\in K\right\} \)</span>. בעזרת ההגדרה הזו אפשר להגדיר את <strong>תת-החבורה הנגזרת</strong> של חבורה <span class="math">\(G\)</span>, באופן הבא: <span class="math">\(G^{\prime}=\left[G,G\right]\)</span>. הרעיון מאחורי תת-החבורה הזו היא שהיא תמיד נורמלית ב-<span class="math">\(G\)</span>, ואם מחלקים בה את <span class="math">\(G\)</span> מקבלים חבורה אבלית - <strong>המנה האבלית הגדולה ביותר</strong> של <span class="math">\(G\)</span>.</p>
<p>למה? ובכן, יהיו <span class="math">\(a,b\in G\)</span> כלשהם, אז נרצה להראות שהם מתחלפים ב-<span class="math">\(G/G^{\prime}\)</span>. כלומר, צריך להראות <span class="math">\(abG^{\prime}=baG^{\prime}\)</span>, כלומר צריך להראות ש-<span class="math">\(a^{-1}b^{-1}ab\in G^{\prime}\)</span> אבל היי, זו בדיוק ההגדרה של <span class="math">\(G^{\prime}\)</span>. הקטע של "הגדולה ביותר" נובע מכך שאם <span class="math">\(H\)</span> תת-חבורה נורמלית ו-<span class="math">\(G/H\)</span> אבלית אז לכל <span class="math">\(a,b\in G\)</span> מתקיים ש-<span class="math">\(abH=baH\)</span>, כלומר <span class="math">\(a^{-1}b^{-1}ab\in H\)</span> ולכן <span class="math">\(G^{\prime}\subseteq H\)</span>, מה שאומר ש-<span class="math">\(G/G^{\prime}\supseteq G/H\)</span>. כמובן, אפשר לחשוב על זה גם הפוך - תת-החבורה הנגזרת של <span class="math">\(G\)</span> היא החבורה <strong>הקטנה ביותר</strong> שנדרשת כדי לקבל מנה אבלית.</p>
<p>אם אפשר לגזור חבורה פעם אחת, אפשר לעשות את זה שוב - להגדיר <span class="math">\(G^{\prime\prime}=\left[G^{\prime},G^{\prime}\right]\)</span> וכן הלאה. ואם עושים את זה עוד ועוד, עדיף סימון קצת אחר: אני מסמן <span class="math">\(G^{0}\triangleq G\)</span> ומכאן ואילך, <span class="math">\(G^{n+1}\triangleq\left[G^{n},G^{n}\right]\)</span>. עכשיו הגענו להגדרה: <span class="math">\(G\)</span> היא <strong>חבורה פתירה</strong> אם קיים <span class="math">\(n\ge0\)</span> כך ש-<span class="math">\(G^{n}=\left\{ e\right\} \)</span>.</p>
<p>אם <span class="math">\(G\)</span> פתירה, המשמעות היא שקיימת סדרה של תתי-חבורות, <span class="math">\(G^{0}\supseteq G^{1}\supseteq G^{2}\supseteq\dots\supseteq G^{n}\)</span> כך ש-<span class="math">\(G^{0}=G\)</span> ו-<span class="math">\(G^{n}=\left\{ e\right\} \)</span> ו-<span class="math">\(G^{i+1}=\left[G^{i},G^{i}\right]\)</span>. העובדה ש-<span class="math">\(G^{i+1}\)</span> היא הקומוטטור של <span class="math">\(G^{i}\)</span> פירושה ש-<span class="math">\(G^{i}/G^{i+1}\)</span> היא אבלית, כך שהוכחנו את המשפט הבא: אם <span class="math">\(G\)</span> חבורה פתירה אז קיימת סדרה <span class="math">\(\left\{ e\right\} =G_{0}\subseteq G_{1}\subseteq\dots\subseteq G_{n}=G\)</span> כך ש-<span class="math">\(G_{i}\)</span> נורמלית ב-<span class="math">\(G_{i+1}\)</span> ו-<span class="math">\(G_{i+1}/G_{i}\)</span> אבלית לכל <span class="math">\(0\le i&amp;lt;n\)</span> (שימו לב להיפוך הסדר של האינדקסים, עכשיו הסדרה עולה ולא יורדת). ההגדרה הזו היא ההגדרה הנפוצה יותר לחבורה פתירה.</p>
<p>כמובן, כדי לראות ששתי ההגדרות שקולות צריך גם להוכיח את הכיוון השני: שאם קיימת סדרה <span class="math">\(\left\{ e\right\} =G_{0}\subseteq G_{1}\subseteq\dots\subseteq G_{n}=G\)</span> כזו עם התנאי על האבליות, אז קיים <span class="math">\(k\)</span> כך ש-<span class="math">\(G^{k}=\left\{ e\right\} \)</span>. קל למדי להוכיח את זה אם זוכרים שחבורה נגזרת היא החבורה <strong>הקטנה ביותר</strong> שנדרשת כדי לקבל מנה אבלית: אפשר להוכיח באינדוקציה ש-<span class="math">\(G^{i}\subseteq G_{n-i}\)</span> ולכן בפרט <span class="math">\(G^{n}\subseteq\left\{ e\right\} \)</span>, אבל ייתכן שהסדרה תסתיים אפילו קודם לכך.</p>
<p>אני אזדקק בעיקר להגדרה השניה, עם המנות האבליות, אבל ההגדרה עם תת-החבורה הנגזרת מועילה כדי להוכיח בזריזות את אחת מהטענות שאני צריך להוכיח: שאם <span class="math">\(G\)</span> פתירה ו-<span class="math">\(N\subseteq G\)</span> היא תת-חבורה נורמלית שלה, אז <span class="math">\(G/N\)</span> גם פתירה. ליתר דיוק, אני אוכיח שאם <span class="math">\(\varphi:G\to H\)</span> הומומורפיזם ו-<span class="math">\(G\)</span> פתירה, אז <span class="math">\(\varphi\left(G\right)\)</span> פתירה (מה שמסיים מכיוון ש-<span class="math">\(G/N\)</span> היא בדיוק התמונה של ההומומורפיזם <span class="math">\(\varphi\left(a\right)=a+N\)</span> על <span class="math">\(G\)</span>).</p>
<p>ההוכחה מאוד טבעית ופשוטה: <span class="math">\(\varphi\left(a^{-1}b^{-1}ab\right)=\varphi\left(a\right)^{-1}\varphi\left(b\right)^{-1}\varphi\left(a\right)\varphi\left(b\right)\)</span> על פי התכונות הבסיסיות של הומומורפיזם, כלומר <span class="math">\(\varphi\left(\left[a,b\right]\right)=\left[\varphi\left(a\right),\varphi\left(b\right)\right]\)</span>, ולכן <span class="math">\(\varphi\left(\left[H,K\right]\right)=\left[\varphi\left(H\right),\varphi\left(K\right)\right]\)</span>, ובפרט <span class="math">\(\varphi\left(G^{i}\right)=\varphi\left(G\right)^{i}\)</span>. כאשר <span class="math">\(G^{i}=\left\{ e\right\} \)</span> אז נקבל <span class="math">\(\varphi\left(G\right)^{i}=\varphi\left(G^{i}\right)=\varphi\left(\left\{ e\right\} \right)=\left\{ e\right\} \)</span> וסיימנו.</p>
<p>אותו תעלול גם מוכיח טענה אחרת שתהיה לי שימושית בהמשך - שאם <span class="math">\(H\subseteq G\)</span> היא תת-חבורה של <span class="math">\(G\)</span> פתירה, אז גם <span class="math">\(H\)</span> פתירה. הרעיון הוא אותו רעיון - מוכיחים באינדוקציה ש-<span class="math">\(H^{i}\subseteq G^{i}\)</span> ולכן ברור שאם <span class="math">\(G^{n}=\left\{ e\right\} \)</span> גם <span class="math">\(H^{n}=\left\{ e\right\} \)</span>.</p>
<p>אלו היו משפטים פשוטים; עיקר האקשן שלנו בפוסט יהיה עם עניין המנות הציקליות. כדי להבין מה הולך פה, בואו ניזכר בנושא ש<a href="https://gadial.net/2017/08/13/finite_simple_groups/">דיברתי עליו בעבר</a> - <strong>סדרות הרכב</strong>. הרעיון בסדרות הרכב הוא לתת משהו דומה למשפט היסודי של האריתמטיקה - דרך "לפרק" חבורה לחלקים כך שהפירוק הזה הוא <strong>יחיד</strong>. רק מה, ה"יחידות" הייתה קצת יותר מסובכת מאשר במשפט היסודי של האריתמטיקה. לא אכנס כאן לכל הפרטים, אבל אזכיר ש<strong>סדרת הרכב</strong> של חבורה <span class="math">\(G\)</span> היא סדרה</p>
<p><span class="math">\(\left\{ e\right\} =A_{0}\subset A_{1}\subset\dots\subset A_{k}=G\)</span></p>
<p>של תתי-חבורות כך ש-<span class="math">\(A_{i}\)</span> נורמלית ב-<span class="math">\(A_{i+1}\)</span> ו-<span class="math">\(A_{i+1}/A_{i}\)</span> היא <strong>חבורה פשוטה</strong>. מהי חבורה פשוטה? זו חבורה <span class="math">\(G\)</span> שאין לה תתי-חבורות נורמליות לא טריוויאליות, כלומר תתי-החבורות הנורמליות היחידות שלה הן <span class="math">\(G\)</span> ו-<span class="math">\(\left\{ e\right\} \)</span>. הסיווג <strong>הכללי</strong> של חבורות פשוטות היה אחד מהפרוייקטים המתמטיים האדירים ביותר בכל הזמנים; אבל למרבה המזל, הסיווג של חבורות <strong>אבליות</strong> פשוטות הוא קל במיוחד: מכיוון שכל תת-חבורה של חבורה אבלית היא נורמלית, הסיכוי היחיד של חבורה אבלית להיות פשוטה הוא שלא יהיו לה תתי-חבורות לא טריוויאליות. בפרט, זה אומר שכל איבר שונה מ-<span class="math">\(e\)</span> בחבורה חייב להיות בחזקת סדר החבורה (אחרת הוא ייצור תת-חבורה לא טריוויאלית) ומכאן נובע שהחבורה ציקלית; ורק לחבורות ציקליות מסדר <strong>ראשוני</strong> אין תתי-חבורות לא טריוויאליות. בקיצור, החבורות האבליות הפשוטות היחידות הן <span class="math">\(\mathbb{Z}_{p}\)</span> עבור <span class="math">\(p\)</span> ראשוני.</p>
<p>עכשיו בואו ניקח חבורה <span class="math">\(G\)</span> שהיא פתירה <strong>וסופית</strong>. אני ארצה להראות שיש לה סדרה <span class="math">\(\left\{ e\right\} =G_{0}\subseteq G_{1}\subseteq\dots\subseteq G_{n}=G\)</span> של תת-חבורות כך ש-<span class="math">\(G_{i}\)</span> נורמלית ב-<span class="math">\(G_{i+1}\)</span> ו-<span class="math">\(G_{i+1}/G_{i}\)</span> <strong>ציקלית</strong>. זה במובן מסויים "הדבר הכי רחוק" מהסדרה של תתי-החבורות הנגזרות; אינטואיטיבית מנה ציקלית היא המנה <strong>הפשוטה ביותר</strong> האפשרית, בעוד שעם הסדרה הנגזרת קיבלנו את המנות "הכי מסובכות" שהיה אפשר כל עוד נשמרה התכונה של האבליות. בהתאם לכך, החבורות בסדרה הנגזרת היו "קטנות ככל הניתן" בעוד שבסדרה הנוכחית אנחנו דווקא ניתן להן להיות "גדולות ככל הניתן". כל המרכאות פה הכרחיות כי אלו נפנופי ידיים למטרות אינטואיציה; תכף נראה מה המשמעות האמיתית של האמירות הללו פה.</p>
<p>מכת האינטואיציה האחרונה היא המשפט היסודי של האריתמטיקה שוב. אני יכול לפרק את <span class="math">\(60\)</span> למכפלה בצורה הבאה: <span class="math">\(60=20\cdot3\)</span>. העניין הוא ש"לא פירקתי עד הסוף" - חלק מהגורמים אינם ראשוניים. לכן אני יכול לפרק שוב, ולקבל <span class="math">\(60=2\cdot10\cdot3\)</span> והופס - הפירוק <strong>התארך</strong>. בסופו של דבר אני אקבל את <span class="math">\(60=2\cdot5\cdot2\cdot3\)</span> שהוא הפירוק <strong>הכי ארוך</strong> ועם הגורמים <strong>הכי פשוטים</strong>. במובן מסויים יש לי מזל שאני בכלל מסוגל לפרק "עד הסוף" - אם אתם זוכרים, כדי להוכיח שיש באופן כללי פירוק לגורמים בתחום ראשי נזקקתי לאקסיומת הבחירה כדי להוכיח שאין איבר שאפשר פשוט לפרק עוד ועוד עד אינסוף. במספרים הטבעיים הסיטואציה קצת יותר פשוטה מהבחינה הזו בזכות <strong>הגודל</strong> של המספר - מספר שגודלו סופי לא יכול להיות מכפלה של אינסוף ראשוניים.</p>
<p>זה בדיוק מה שיש גם אצלנו. הסופיות של החבורה <span class="math">\(G\)</span> מבטיחה שיש חסם פשוט על האורך של סדרה <span class="math">\(\left\{ e\right\} =G_{0}\subset G_{1}\subset\dots\subset G_{n}=G\)</span> שבה אני מקפיד שכל תת-החבורות יהיו <strong>שונות</strong>: מכיוון שכל תת-חבורה מוסיפה לקודמתה לפחות איבר אחד, מספרן הכולל לא יכול לעלות על הגודל של <span class="math">\(G\)</span>. כאן באה הסופיות של <span class="math">\(G\)</span> לידי ביטוי.</p>
<p>עכשיו, מכיוון ש-<span class="math">\(G\)</span> פתירה, יש לה סדרה אחת לפחות <span class="math">\(\left\{ e\right\} =G_{0}\subset G_{1}\subset\dots\subset G_{n}=G\)</span> שבה <span class="math">\(G_{i+1}/G_{i}\)</span> היא חבורה אבלית לכל <span class="math">\(0\le i&amp;lt;n\)</span>. אז בואו ניקח את הסדרה <strong>הארוכה ביותר</strong> מבין כל הסדרות הללו; אני טוען שהיא חייבת להיות סדרת הרכב. כלומר, שהמנות הן חבורות פשוטות. אבליות ופשוטות. כלומר ציקליות. כלומר סיימתי.</p>
<p>ואיך אני אוכיח שכל המנות הן פשוטות? פשוט! אני אניח שיש מנה שאינה פשוטה, ואראה איך אני יכול <strong>להגדיל</strong> את הסדרה, בסתירה לכך שלקחתי את זו מהאורך המקסימלי. זה בדיוק מה שקורה עם המשפט היסודי של האריתמטיקה: אם יש לי גורם שאינו ראשוני, אני יכול <strong>להגדיל</strong> את המכפלה על ידי פירוק של הגורם הלא ראשוני הזה לשני גורמים שמרכיבים אותו איכשהו.</p>
<p>בואו ניקח שתי תתי-חבורות סמוכות בסדרה, נקרא להן <span class="math">\(G,H\)</span>, כך ש-<span class="math">\(G/H\)</span> <strong>אינה</strong> פשוטה. אם היא לא פשוטה, יש בה תת-חבורה נורמלית לא טריוויאלית שאסמן <span class="math">\(N^{\prime}\)</span>. עכשיו, אני יודע ש-<span class="math">\(N^{\prime}\)</span> מתאימה לאיזו שהיא תת-חבורה <span class="math">\(N\subseteq G\)</span> שמקיימת <span class="math">\(H\subseteq N\)</span> ומוגדרת באופן הבא: <span class="math">\(N=\left\{ a\in G\ |\ aH\in N^{\prime}\right\} \)</span> (הראיתי את זה בבלוג כשדיברתי על <a href="http://משפטי האיזומורפיזם">משפטי האיזומורפיזם</a> של חבורות). קל לראות ש-<span class="math">\(N\)</span> נורמלית ב-<span class="math">\(G\)</span>: אם ניקח <span class="math">\(g\in G\)</span> ו-<span class="math">\(a\in N\)</span> אז <span class="math">\(aH\in N^{\prime}\)</span> וניתן להשתמש בנורמליות של <span class="math">\(N^{\prime}\)</span> כדי להסיק</p>
<p><span class="math">\(\left(g^{-1}ag\right)H=g^{-1}H\left(aH\right)\left(gH\right)\in N^{\prime}\)</span></p>
<p>כלומר, <span class="math">\(g^{-1}ag\in N\)</span> ולכן <span class="math">\(N\)</span> סגורה להצמדה והיא נורמלית ב-<span class="math">\(G\)</span>. מכיוון ש-<span class="math">\(H\)</span> נורמלית ב-<span class="math">\(G\)</span>, היא בוודאי גם נורמלית ב-<span class="math">\(N\)</span> (היא סגורה להצמדה על ידי כל איבר של <span class="math">\(G\)</span> ולכן בוודאי שגם אם נוריד חלק מהאיברים הללו עדיין תהיה סגירות להצמדה על ידי הנותרים). כמו כן מכיוון ש-<span class="math">\(N\)</span> לא הייתה טריוויאלית אז <span class="math">\(H\ne N\)</span> וגם <span class="math">\(G\ne N\)</span>. כלומר, אפשר להחליף את <span class="math">\(H\subset G\)</span> בסדרה ב-<span class="math">\(H\subset N\subset G\)</span> - וזאת בתנאי ש-<span class="math">\(G/N\)</span> וגם <span class="math">\(N/H\)</span> שתיהן אבליות.</p>
<p>המקרה של <span class="math">\(N/H\)</span> הוא פשוט: <span class="math">\(N/H\subseteq G/H\)</span>, ואנחנו כבר יודעים ש-<span class="math">\(G/H\)</span> אבלית, וכל תת-חבורה של חבורה אבלית היא אבלית. המקרה של <span class="math">\(G/N\)</span> יותר מעניין ובשבילו אני שולף את <strong>משפט האיזומורפיזם השלישי</strong>. המשפט אומר שבסיטואציה <span class="math">\(H\subseteq N\subseteq G\)</span> יש לנו את האיזומורפיזם <span class="math">\(G/N\cong\left(G/H\right)/\left(N/H\right)\)</span> - מעין "כלל הצמצום" לחבורות מנה. כעת, <span class="math">\(G/H\)</span> היא אבלית ולכן גם כל חבורת מנה שלה היא אבלית, ו-<span class="math">\(G/N\)</span> איזומורפית לחבורת מנה שכזו, מה שמסיים את ההוכחה.</p>
<h2>אי-הפתירות של <span class="math">\(S_{n}\)</span></h2>
<p>סיימנו עם התכונות של חבורות פתירות שעניינו אותנו, ונשאר לנו עוד דבר אחד, הגביע הקדוש: להוכיח ש-<span class="math">\(S_{n}\)</span> איננה חבורה פתירה עבור <span class="math">\(n\ge5\)</span>. מה זו <span class="math">\(S_{n}\)</span>? זו חבורת התמורות על <span class="math">\(n\)</span> איברים, ואני אניח מכאן ועד סוף הפוסט שאתם מכירים אותה היטב, לפחות ברמה שאליה הגעתי <a href="https://gadial.net/2017/03/14/permutation_groups/">בפוסט שלי</a> בנושא. אבל למען האמת, <span class="math">\(S_{n}\)</span> לא תהיה החבורה שנתמקד בה אלא תת-חבורה שלה, <span class="math">\(A_{n}\)</span> - חבורת כל התמורות הזוגיות ב-<span class="math">\(S_{n}\)</span>, כלומר כל התמורות שהן מכפלה של מספר זוגי של חילופים. אם <span class="math">\(S_{n}\)</span> פתירה אז כל תת-חבורה שלה היא פתירה ובפרט <span class="math">\(A_{n}\)</span> אמורה להיות פתירה; אנחנו נראה ש-<span class="math">\(A_{n}\)</span> אינה פתירה עבור <span class="math">\(n\ge5\)</span>. ליתר דיוק, נראה משהו חזק קצת יותר: ש-<span class="math">\(A_{n}\)</span> היא חבורה <strong>פשוטה</strong> עבור <span class="math">\(n\ge5\)</span>. למה זה גורר ש-<span class="math">\(A_{n}\)</span> היא לא פתירה? כי אם היא פשוטה, הסדרה <strong>היחידה</strong> של תת-חבורות שנורמליות אחת בשניה שאפשר לבנות מתוך <span class="math">\(A_{n}\)</span> היא <span class="math">\(\left\{ e\right\} \subset A_{n}\)</span> - אין שום דבר "באמצע". מכיוון ש-<span class="math">\(A_{n}/\left\{ e\right\} \cong A_{n}\)</span> הרי שהמנה לא תהיה אבלית אם <span class="math">\(A_{n}\)</span> איננה אבלית, וכבר עבור <span class="math">\(n\ge4\)</span> קל לראות שהיא איננה אבלית, למשל כי</p>
<p><span class="math">\(\left(1\ 2\ 3\right)\left(1\ 3\ 4\right)=\left(3\ 4\ 2\right)\)</span></p>
<p><span class="math">\(\left(1\ 3\ 4\right)\left(1\ 2\ 3\right)=\left(1\ 2\ 4\right)\)</span></p>
<p>ומצאנו שני איברים ב-<span class="math">\(A_{n}\)</span> שאינם מתחלפים בכפל. אם כן, העובדה ש<strong>כל חבורה פשוטה פתירה היא אבלית</strong> מסיימת את הסיפור, בהינתן שנוכיח ש-<span class="math">\(A_{n}\)</span> פשוטה.</p>
<p>לפני שנעשה את זה, כי זו הוכחה טכנית למדי, בואו ננסה להבין למה <span class="math">\(S_{n}\)</span> <strong>כן</strong> פתירה עבור <span class="math">\(n\le4\)</span>. המקרים <span class="math">\(n=1,2\)</span> לא מעניינים: <span class="math">\(S_{1}\cong\mathbb{Z}_{1}\)</span> ו-<span class="math">\(S_{2}\cong\mathbb{Z}_{2}\)</span> ואלו חבורות אבליות ולכן פתירות. החל מ-<span class="math">\(n\ge3\)</span> מקבלים ש-<span class="math">\(S_{n}\)</span> לא אבלית וזה כבר מעניין.</p>
<p>גם פה אפשר להיעזר ב-<span class="math">\(A_{n}\)</span>: זו תת-חבורה מאינדקס 2 של <span class="math">\(S_{n}\)</span> (יש בה בדיוק חצי מאיברי <span class="math">\(S_{n}\)</span>) ותת-חבורה מאינדקס 2 היא תמיד נורמלית (הקוסטים של <span class="math">\(H\)</span> ב-<span class="math">\(G\)</span> יהיו שניים: <span class="math">\(H,aH\)</span> עבור <span class="math">\(a\notin H\)</span>; כעת קל להשתכנע ש-<span class="math">\(aH=Ha\)</span> פשוט כי אם <span class="math">\(Ha=H\)</span> אז נובע <span class="math">\(a\in H\)</span>; עכשיו נשתמש באפיון ה"קוסט שמאלי הוא קוסט ימני" של תת-חבורה נורמלית).</p>
<p>מכיוון ש-<span class="math">\(A_{n}\)</span> תמיד נורמלית ב-<span class="math">\(S_{n}\)</span> היא מועמדת טובה להתחיל סדרה שמוכיחה ש-<span class="math">\(S_{n}\)</span> פתירה. המנה <span class="math">\(S_{n}/A_{n}\cong\mathbb{Z}_{2}\)</span> היא בוודאי אבלית, ולכן השאלה שאנחנו נשארים איתה היא האם אפשר להמשיך את הסדרה בתוך <span class="math">\(A_{n}\)</span>.</p>
<p>במקרה <span class="math">\(n=3\)</span> מתקיים <span class="math">\(\left|A_{3}\right|=3\)</span> ולכן בהכרח <span class="math">\(A_{3}\cong\mathbb{Z}_{3}\)</span> והיא אבלית וסיימנו. המקרה המעניין באמת היחיד הוא <span class="math">\(n=4\)</span> שבו <span class="math">\(\left|A_{4}\right|=12\)</span>. כאן ברור שנסיים אם נמצא תת-חבורה נורמלית <strong>מסדר </strong><strong>4</strong> ב-<span class="math">\(A_{4}\)</span>, כי אז המנה של שתיהן תהיה מסדר 3 (ולכן <span class="math">\(\mathbb{Z}_{3}\)</span>), וחבורה מסדר 4 היא תמיד אבלית (או <span class="math">\(\mathbb{Z}_{4}\)</span> או <span class="math">\(\mathbb{Z}_{2}\times\mathbb{Z}_{2}\)</span>). איך בונים תת-חבורה נורמלית של תמורות? אנחנו יודעים שהצמדה של תמורה <span class="math">\(\sigma\)</span> על ידי תמורה אחרת משאירה על כנו את מבנה המעגלים של <span class="math">\(\sigma\)</span> (כלומר, המספר והגודל של מעגלים בייצוג של <span class="math">\(\sigma\)</span> כמכפלת מעגלים זרים) ולכן אם ניקח את <strong>כל</strong> התמורות עם אותו מבנה מעגלי מסויים, ונתפלל ממש חזק שכפל של תמורות בעלות המבנה הזה מותיר את המבנה הזה על כנו, נקבל תת-חבורה נורמלית - ולא סתם נורמלית ב-<span class="math">\(A_{4}\)</span> אלא אפילו נורמלית ב-<span class="math">\(S_{4}\)</span>. למרבה המזל, זה בדיוק מה שקורה עם מבנה מעגלי של <span class="math">\(2.2\)</span>, כלומר שני מעגלים מאורך 2 כל אחד: החבורה <span class="math">\(V_{4}\triangleq\left\{ \text{id},\left(1\ 2\right)\left(3\ 4\right),\left(1\ 3\right)\left(2\ 4\right),\left(1\ 4\right)\left(2\ 3\right)\right\} \)</span> היא תת-חבורה נורמלית של <span class="math">\(A_{4}\)</span>, מה שמסיים את ההוכחה גם במקרה הזה.</p>
<p>נשארנו עם האתגר הטכני העיקרי שלנו - להוכיח ש-<span class="math">\(A_{n}\)</span> פשוטה לכל <span class="math">\(n\ge5\)</span>. ההוכחה היא שילוב של שני רעיונות פשוטים:</p>
<ul>
    <li><span class="math">\(A_{n}\)</span> נוצרת על ידי כל ה-<span class="math">\(3\)</span>-מעגלים ב-<span class="math">\(S_{n}\)</span> (כלומר, כל התמורות מהצורה <span class="math">\(\left(a_{1}\ a_{2}\ a_{3}\right)\)</span>).</li>
    <li>אם <span class="math">\(\left\{ e\right\} \ne N\subseteq A_{n}\)</span> תת-חבורה נורמלית אז <span class="math">\(N\)</span> כוללת 3-מעגל.</li>
</ul>
<p>שני אלו מסיימים את ההוכחה, שכן אם <span class="math">\(N\)</span> כוללת 3-מעגל אז על ידי הצמדות נקבל שהיא כוללת את <strong>כל</strong> ה-3 מעגלים, ולכן היא מכילה את <span class="math">\(A_{n}\)</span> ולכן שווה לה.</p>
<p>האם הצלחתי לעבוד עליכם? השורה למעלה לא פשוטה כמו שזה נשמע. לא מספיק לומר ש"על ידי הצמדות" נקבל את כל ה-3-מעגלים; אנחנו יודעים רק ש-<span class="math">\(N\)</span> נורמלית ב-<span class="math">\(A_{n}\)</span>, לא שהיא נורמלית ב-<span class="math">\(S_{n}\)</span>. ההצמדות חייבות להיות עם איבר מ-<span class="math">\(A_{n}\)</span>. למרבה המזל, קל לעשות את זה אם <span class="math">\(n\ge5\)</span>. נניח שאנחנו רוצים להעביר את <span class="math">\(\left(1\ 2\ 3\right)\)</span> למעגל <span class="math">\(\left(a_{1}\ a_{2}\ a_{3}\right)\)</span>. אז נגדיר את התמורה הבאה:</p>
<p><span class="math">\(\sigma=\left(\begin{array}{ccccc} 1 &amp; 2 &amp; 3 &amp; 4 &amp; 5\\ a_{1} &amp; a_{2} &amp; a_{3} &amp; x &amp; y \end{array}\cdots\right)\)</span></p>
<p>כאשר <span class="math">\(x,y\)</span> איברים שרירותיים לחלוטין ששונים מ-<span class="math">\(a_{1},a_{2},a_{3}\)</span>. אז אנחנו יודעים איך הצמדה נראית (תיארתי את זה <a href="https://gadial.net/2017/03/14/permutation_groups/">בפוסט שלי</a> על תמורות):</p>
<p><span class="math">\(\sigma\left(1\ 2\ 3\right)\sigma^{-1}=\left(\sigma\left(1\right)\ \sigma\left(2\right)\ \sigma\left(3\right)\right)=\left(a_{1}\ a_{2}\ a_{3}\right)\)</span></p>
<p>הבעיה היא שייתכן ש-<span class="math">\(\sigma\)</span> <strong>איננה</strong> זוגית. אבל אם היא איננה זוגית, הרי ש-<span class="math">\(\left(x\ y\right)\cdot\sigma\)</span> כן זוגית כי כפלנו אותה בחילוף; והתמורה הזו היא בעלת אותה השפעה בדיוק על <span class="math">\(\left(1\ 2\ 3\right)\)</span>, ולכן סיימנו.</p>
<p>להוכיח ש-<span class="math">\(A_{n}\)</span> נוצרת על ידי 3-מעגלים זה קל, אם כי אין פה רעיון יפה במיוחד. אם <span class="math">\(\sigma=A_{n}\)</span> אז אפשר לכתוב אותה בתור מכפלה של <strong>זוגות</strong> של חילופים, כשכל זוג הוא מהצורה <span class="math">\(\left(a\ b\right)\left(x\ y\right)\)</span>. אני אראה איך אני יכול לקחת זוג שרירותי ולהחליף אותו ב-3 מעגל או במכפלה של שני 3-מעגלים. לב העניין כאן הוא בכך שאיבר ב-<span class="math">\(A_{n}\)</span> הוא מכפלה של מספר זוגי של חילופים, כי אם המספר היה אי זוגי לא הייתי יכול לטפל בכל החילופים "זוגות-זוגות" בצורה הזו.</p>
<p>אני לא יכול להניח ששני המעגלים <span class="math">\(\left(a\ b\right),\left(x\ y\right)\)</span> בהכרח זרים, אבל הם בוודאי לא זהים אחרת המכפלה שלהם הייתה מבטלת את עצמה. לכן אני אניח ש-<span class="math">\(a\ne x,y\)</span> ואטפל בשני מקרים: כאשר <span class="math">\(b\ne x\)</span> וכאשר <span class="math">\(b=x\)</span>. במקרה הראשון אפשר לכתוב:</p>
<p><span class="math">\(\left(a\ b\right)\left(x\ y\right)=\left(a\ b\ x\right)\left(x\ y\ b\right)\)</span></p>
<p>במקרה השני אפשר לכתוב:</p>
<p><span class="math">\(\left(a\ b\right)\left(b\ y\right)=\left(a\ b\ y\right)\)</span></p>
<p>וזה מסיים את העניין הזה - הוכחנו ש-<span class="math">\(A_{3}\)</span> נוצרת על ידי 3-מעגלים. רק נותר להראות שאם <span class="math">\(N\)</span> נורמלית ב-<span class="math">\(A_{3}\)</span> אז יש בה לפחות 3-מעגל אחד. הרעיון פה יהיה דומה לרעיון שבעזרתו הוכחנו שלחבורה פתירה סופית יש סדרה עם גורמים ציקליים - שם לקחנו את הסדרה הארוכה ביותר, וכאן ניקח את התמורה <strong>הפשוטה ביותר</strong> ב-<span class="math">\(N\)</span> שהיא עדיין לא <span class="math">\(\text{id}\)</span>. מה הופך תמורה לפשוטה? ובכן, כמה מספרים בכלל לא צריכים להופיע כשכותבים אותה. למשל, התמורה <span class="math">\(\left(1\ 2\ 3\right)\)</span> ב-<span class="math">\(S_{5}\)</span> היא בעצם התמורה <span class="math">\(\left(1\ 2\ 3\right)\left(4\right)\left(5\right)\)</span>, רק שאת <span class="math">\(4,5\)</span> אין צורך לכתוב כי הם עוברים לעצמם - הם <strong>נקודות שבת</strong> של התמורה. ניקח אם כן <span class="math">\(\sigma\in N\)</span> שהיא בעלת המספר המקסימלי של נקודות שבת מבין כל אברי <span class="math">\(N\)</span> שאינם <span class="math">\(\text{id}\)</span>; אני רוצה להוכיח ש-<span class="math">\(\sigma\)</span> היא 3-מעגל.</p>
<p>בואו נסתכל על הפירוק של <span class="math">\(\sigma\)</span> למעגלים זרים. אם יש בפירוק לפחות מעגל אחד עם שלושה איברים, אז</p>
<p><span class="math">\(\sigma=\left(1\ 2\ 3\ \dots\right)\cdots\)</span></p>
<p>כאשר אני מניח בלי הגבלת הכלליות שהמספרים הם 1,2,3 רק כי זה קריא יותר.</p>
<p>אם <strong>אין</strong> בפירוק של <span class="math">\(\sigma\)</span> מעגל עם שלושה איברים או יותר, אז הפירוק כולל כולו חילופים. אפס חילופים פירושם ש-<span class="math">\(\sigma=\text{id}\)</span> והנחנו שזה לא המצב; חילוף אחד פירושו ש-<span class="math">\(\sigma\notin A_{n}\)</span> כי היא לא זוגית; לכן</p>
<p><span class="math">\(\sigma=\left(1\ 2\right)\left(3\ 4\right)\cdots\)</span></p>
<p>אלו שני המקרים שאטפל בהם. בשניהם אני אעשה תעלול כלשהו ואקבל מ-<span class="math">\(\sigma\)</span> תמורה חדשה שיש לה את כל נקודות השבת של <span class="math">\(\sigma\)</span> אבל <strong>עוד אחת</strong>, בסתירה למקסימליות של <span class="math">\(\sigma\)</span>.</p>
<p>נתחיל עם המקרה <span class="math">\(\sigma=\left(1\ 2\ 3\ \dots\right)\cdots\)</span>. אם <span class="math">\(\sigma=\left(1\ 2\ 3\right)\)</span> ותו לא, סיימנו; אז אנחנו מניחים שזה לא המצב. זה אומר שיש <span class="math">\(x\ne1,2,3\)</span> כך ש-<span class="math">\(\sigma\left(x\right)\ne x\)</span>, אבל זה למעשה לא מספיק וחייב להיות גם <span class="math">\(y\ne x,1,2,3\)</span> כך ש-<span class="math">\(\sigma\left(y\right)\ne y\)</span>. למה? כי אם אין <span class="math">\(y\)</span> כזה, אז בהכרח <span class="math">\(\sigma=\left(1\ 2\ 3\ x\right)\)</span> אבל אז <span class="math">\(\sigma\)</span> איננו תמורה זוגית.</p>
<p>עכשיו בואו נצמיד את <span class="math">\(\sigma\)</span> עם התמורה הזוגית <span class="math">\(\left(3\ x\ y\right)\)</span>. נקבל תמורה</p>
<p><span class="math">\(\tau=\left(1\ 2\ x\ \dots\right)\cdots\)</span></p>
<p>מכיוון ש-<span class="math">\(x\ne3\)</span> הרי ש-<span class="math">\(\tau\ne\sigma\)</span>, ולכן <span class="math">\(\tau\sigma^{-1}\ne\text{id}\)</span>. זה אומר שאם אראה של-<span class="math">\(\tau\sigma^{-1}\)</span> יש יותר נקודות שבת מאשר ל-<span class="math">\(\sigma\)</span>, הגעתי לסתירה. עכשיו, שימו לב ש-<span class="math">\(\tau\)</span> התקבל על ידי הצמדת <span class="math">\(\sigma\)</span> עם תמורה שמערבת רק את <span class="math">\(3,x,y\)</span> שכולן אינן נקודות שבת של <span class="math">\(\sigma\)</span> ולכן כל נקודת שבת של <span class="math">\(\sigma\)</span> היא עדיין נקודת שבת גם ב-<span class="math">\(\tau\)</span>, ולכן עדיין נקודת שבת גם של <span class="math">\(\tau\sigma^{-1}\)</span>. אבל בנוסף לכך <span class="math">\(\tau\sigma^{-1}\left(1\right)=\tau\left(2\right)=1\)</span> ולכן <span class="math">\(1\)</span> היא נקודת שבת חדשה, והגענו לסתירה במקרה הזה.</p>
<p>במקרה שבו <span class="math">\(\sigma=\left(1\ 2\right)\left(3\ 4\right)\cdots\)</span> מטפלים בצורה מאוד דומה, אבל הוא אפילו יותר פשוט: נצמיד את <span class="math">\(\sigma\)</span> עם התמורה <span class="math">\(\left(3\ 4\ 5\right)\)</span> ונקבל <span class="math">\(\tau=\left(1\ 2\right)\left(4\ 5\right)\)</span>. כעת <span class="math">\(\sigma\ne\tau\)</span> (כי הן לא מסכימות על 4) ולכן <span class="math">\(\tau\sigma^{-1}\ne\text{id}\)</span>, אבל מצד שני המעגל <span class="math">\(\left(1\ 2\right)\)</span> הופיע בשתי התמורות ולכן ב-<span class="math">\(\tau\sigma^{-1}\)</span> הוא התבטל - גם 1 וגם 2 הן נקודות שבת חדשות של <span class="math">\(\tau\sigma^{-1}\)</span>. כמה נקודות שבת "הרסנו"? כשהצמדנו עם <span class="math">\(\left(3\ 4\ 5\right)\)</span> מנענו מ-<span class="math">\(3,4,5\)</span> להיות נקודות שבת, אבל הרי <span class="math">\(3,4\)</span> לא היו כאלו קודם; לכל היותר הרסנו את נקודת השבת 5, אבל מכיוון שהרווחנו שתיים חדשות, שוב הגענו לסתירה, מה שמסיים את ההוכחה.</p>
<p>יש משהו קצת מעציב בהוכחה הזו - אני לא מרגיש שיש בה "תובנה אמיתית" לגבי הסיבה שבגללה <span class="math">\(S_{4}\)</span> עדיין פתירה ואילו <span class="math">\(S_{5}\)</span> לא. האינטואיציה שלי היא בסך הכל "<span class="math">\(S_{4}\)</span> היא טיפה'לה מסובכת ועדיין יש בה סדר, אבל <span class="math">\(S_{5}\)</span> היא כבר כאוס ומהומה". אני לא מכיר הוכחה אלגנטית יותר, או שנותנת תובנות טובות יותר, לכך ש-<span class="math">\(A_{5}\)</span> היא פשוטה. זה קצת מתסכל, כי <strong>זו</strong> הסיבה להבדל הגדול שבין "משוואה פולינומית כללית ממעלה רביעית ומטה פתירה על ידי רדיקלים" ובין "למשוואה פולינומית כללית ממעלה חמישית ומעלה אין פתרון על ידי רדיקלים". אבל לא נורא; את האלגנטיות שחסרה לנו בחבורות נשלים בפוסט הזה, כשנראה את האלגנטיות הגדולה שבטיפול במושג המוזר "משוואה פולינומית <strong>כללית</strong>".</p>
        </article>
        
        <!-- Post Navigation -->
        
        <nav class="post-navigation">
            
            <a href="/2018/07/12/insolvability_of_the_quintic/" class="nav-link nav-next">
                <span class="nav-label">→ פוסט חדש יותר</span>
                <span class="nav-title">אז מדוע משוואות פולינומיות כלליות ממעלה 5 ומעלה אינן ניתנות לפתרון באמצעות רדיקלים?</span>
            </a>
            
            
            
            <a href="/2018/07/07/galois_theory_and_radical_extensions/" class="nav-link nav-prev">
                <span class="nav-label">פוסט ישן יותר ←</span>
                <span class="nav-title">תורת גלואה ופתרון משוואות באמצעות רדיקלים</span>
            </a>
            
        </nav>
        
        
        <footer>
            <p>בלוג מתמטיקה בעברית</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>