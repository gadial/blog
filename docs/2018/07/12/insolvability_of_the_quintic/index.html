<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>אז מדוע משוואות פולינומיות כלליות ממעלה 5 ומעלה אינן ניתנות לפתרון באמצעות רדיקלים? - לא מדויק</title>
    <link rel="icon" type="image/x-icon" href="/favicon.ico">
    
    <meta name="description" content="לא מדויק - בלוג על מתמטיקה ומדעי המחשב" />
    <!-- Open Graph / Facebook -->
    <meta property="og:type" content="article">
    <meta property="og:url" content="https://gadial.net/2018/07/12/insolvability_of_the_quintic/">
    <meta property="og:title" content="אז מדוע משוואות פולינומיות כלליות ממעלה 5 ומעלה אינן ניתנות לפתרון באמצעות רדיקלים?">
    <meta property="og:description" content="לא מדויק - בלוג על מתמטיקה ומדעי המחשב">
    <meta property="og:site_name" content="לא מדויק">
    <meta property="og:image" content="http://gadial.net/img/main/default-card.png" />
        
    <!-- Twitter -->
    <meta name="twitter:card" content="summary">
    <meta name="twitter:url" content="https://gadial.net/2018/07/12/insolvability_of_the_quintic/">
    <meta name="twitter:description" content="לא מדויק - בלוג על מתמטיקה ומדעי המחשב">
    <meta name="twitter:site" content="@" />
    <meta property="twitter:title" content="אז מדוע משוואות פולינומיות כלליות ממעלה 5 ומעלה אינן ניתנות לפתרון באמצעות רדיקלים?">
    <meta property="twitter:image" content="http://gadial.net/img/main/default-card.png" />
    
    <!-- RSS Feed -->
    <link rel="alternate" type="application/rss+xml" title="לא מדויק - RSS Feed" href="/feed.xml">
       
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Hamburger menu button */
        .menu-toggle {
            display: none;
            background: none;
            border: none;
            font-size: 1.8em;
            color: white;
            cursor: pointer;
            padding: 0;
            line-height: 1;
        }
        
        .menu-toggle:hover {
            opacity: 0.8;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                display: flex;
                justify-content: space-between;
                align-items: center;
                margin-bottom: 0;
                padding: 10px 0;
            }
            
            .menu-toggle {
                display: block;
            }
            
            /* Hide nav links by default on mobile */
            .top-nav .nav-links {
                display: none;
                flex-direction: column;
                width: 100%;
                margin-top: 10px;
            }
            
            /* Show when expanded */
            .top-nav .nav-links.expanded {
                display: flex;
            }
            
            .top-nav .nav-links > a {
                text-align: center;
                padding: 12px;
                border-top: 1px solid rgba(255, 255, 255, 0.2);
            }
            
            .top-nav .search-box {
                width: 100%;
                flex-direction: column;
                margin-top: 10px;
                padding-top: 10px;
                border-top: 1px solid rgba(255, 255, 255, 0.2);
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        /* Force KaTeX content to wrap by overriding its internal structure */
        .katex-html {
            display: inline !important;
            white-space: normal !important;
        }
        
        .katex .base {
            display: inline !important;
            white-space: normal !important;
        }
        
        .katex .mord,
        .katex .mbin,
        .katex .mrel,
        .katex .mopen,
        .katex .mclose,
        .katex .mpunct,
        .katex .minner {
            display: inline !important;
            white-space: normal !important;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
            
            /* Hide post navigation on mobile */
            .post-navigation {
                display: none;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <div class="site-title">
                <a href="/" style="color: white; text-decoration: none;">לא מדויק</a>
                <button class="menu-toggle" onclick="toggleMobileMenu()" aria-label="תפריט">
                    ☰
                </button>
            </div>
            <div class="nav-links" id="navLinks">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2018/07/11/solvable_groups/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">חבורות פתירות</span>
            </a>
            

            
            <a href="/2018/07/16/solving_cubic_equations/" class="nav-link nav-next">
                <span class="nav-label">← פוסט חדש יותר</span>
                <span class="nav-title">אז איך פותרים משוואה ממעלה שלישית?</span>
            </a>
            
        </nav>
        
        
        <header>
            <h1>אז מדוע משוואות פולינומיות כלליות ממעלה 5 ומעלה אינן ניתנות לפתרון באמצעות רדיקלים?</h1>
            <div class="post-meta">
                <span class="date">2018-07-12</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/פונקציות סימטריות.html">פונקציות סימטריות</a>
                    
                    <a href="/tags/פתרון משוואות.html">פתרון משוואות</a>
                    
                    <a href="/tags/תורת גלואה.html">תורת גלואה</a>
                    
                </span>
                
            </div>
        </header>
        
        <article>
            <p>בשעה טובה הגענו אל אחת מנקודות השיא של סדרת הפוסטים שלי באלגברה מופשטת - סיום ההוכחה של גלואה לכך שאין נוסחה לפתרון באמצעות רדיקלים של משוואה פולינומית כללית ממעלה חמישית ומעלה. הפוסט הזה מאוד לא עומד בזכות עצמו; הוא מתבסס על כל מה שדיברנו עליו בפוסטים האחרונים, אז לא אחזור על הכל. כן אזכיר את התוצאות העיקריות שכבר יש לנו:</p>
<ul>
    <li>אם <span class="math">\(p\left(x\right)\in F\left[x\right]\)</span> הוא פולינום כלשהו ו-<span class="math">\(E\)</span> הוא שדה הפיצול שלו, אז <span class="math">\(p\left(x\right)\)</span> פתיר באמצעות רדיקלים אם ורק אם <span class="math">\(\text{Gal}\left(E/F\right)\)</span> היא חבורה <strong>פתירה</strong>.</li>
    <li>החבורה הסימטרית <span class="math">\(S_{n}\)</span> היא פתירה עבור <span class="math">\(n\le4\)</span> ולא פתירה עבור <span class="math">\(n\ge5\)</span>.</li>
</ul>
<p>מה שנשאר לנו להוכיח הפעם הוא את הקשר בין שני אלו: אני אוכיח שחבורת הגלואה של פולינום "כללי" ממעלה <span class="math">\(n\)</span> מעל שדה ממציין 0 היא <span class="math">\(S_{n}\)</span>, מה שיסיים את המשפט. האתגר שלי מחולק, אם כן, לשני חלקים: יש את האתגר של ה<strong>הוכחה</strong> שחבורת הגלואה היא <span class="math">\(S_{n}\)</span>, אבל קודם לו אתגר משמעותי הרבה יותר - האתגר של <strong>ההגדרה</strong> של מה זה פולינום כללי בכלל.</p>
<p>בואו נתחיל עם שתי הדוגמאות הבסיסיות שלנו שהן כבר מזמן אבטיפוס להכל. ראשית, הפולינום <span class="math">\(p\left(x\right)=\left(x^{2}-2\right)\left(x^{2}-3\right)\)</span> ששדה הפיצול שלו הוא <span class="math">\(\mathbb{Q}\left(\sqrt{2},\sqrt{3}\right)\)</span>. כבר ראינו שחבורת הגלואה של <span class="math">\(\mathbb{Q}\left(\sqrt{2},\sqrt{3}\right)/\mathbb{Q}\)</span> היא <span class="math">\(\mathbb{Z}_{2}\times\mathbb{Z}_{2}\)</span> - ממש לא החבורה <span class="math">\(S_{4}\)</span> שהיא הרבה יותר גדולה ולא אבלית. מה "השתבש" כאן? ובכן, אם ניקח אוטומורפיזם ב-<span class="math">\(\text{Gal}\left(\mathbb{Q}\left(\sqrt{2},\sqrt{3}\right)/\mathbb{Q}\right)\)</span> נראה שהוא די מוגבל: מותר לו להעביר את <span class="math">\(\sqrt{2}\)</span> אל <span class="math">\(-\sqrt{2}\)</span> או אל עצמו, אבל אסור לו להעביר את <span class="math">\(\sqrt{2}\)</span> אל <span class="math">\(\sqrt{3}\)</span>. רגע, "אסור"? למה אסור? ובכן, אינטואיטיבית, כי אם <span class="math">\(a=\sqrt{2}\)</span> אז מתקיים <span class="math">\(a^{2}-2=0\)</span>, ולכן אם נפעיל על המשוואה הזו אוטומורפיזם <span class="math">\(\sigma\)</span> נקבל ש-<span class="math">\(\sigma\left(a\right)^{2}-2=0\)</span>. במילים אחרות, <span class="math">\(\sigma\)</span> מעביר את <span class="math">\(\sqrt{2}\)</span> אל שורש כלשהו של הפולינום <span class="math">\(x^{2}-2\)</span> ובוודאי ש-<span class="math">\(\sqrt{3}\)</span> אינו שורש שכזה.</p>
<p>בדוגמה הזו לא אמרתי שום דבר חדש - ראינו בפוסטים קודמים שוב ושוב את העניין הזה של "אוטומורפיזם גלואה מבצע פרמוטציה של השורשים בתוך כל אחד מהרכיבים בפירוק לגורמים של הפולינום מעל השדה". אבל תראו כמה המשפט הזה ארוך ומסובך - אני יכול להבין אותו רק אחרי שאני רואה אותו שוב, ושוב, ושוב בפעולה.</p>
<p>הדוגמא האבטיפוסית השניה היא הפולינום <span class="math">\(p\left(x\right)=x^{3}-2\)</span> מעל <span class="math">\(\mathbb{Q}\)</span>. שדה הפיצול של הפולינום הזה הוא <span class="math">\(\mathbb{Q}\left(\omega,\sqrt[3]{2}\right)\)</span> כאשר <span class="math">\(\omega\)</span> הוא שורש יחידה פרימיטיבי מסדר 3, כלומר מקיים <span class="math">\(\omega^{3}=1\)</span> ו-<span class="math">\(\omega,\omega^{2}\ne1\)</span>. במקרה הזה, <span class="math">\(x^{3}-2\)</span> הוא פולינום אי-פריק (להבדיל מ-<span class="math">\(\left(x^{2}-2\right)\left(x^{2}-3\right)\)</span>) ולכן שלושת השורשים שלו הם "שקולים אלגברית" מעל <span class="math">\(\mathbb{Q}\)</span> - אין לנו דרך להבדיל ביניהם תוך שימוש בפעולות השדה ובאיברים של <span class="math">\(\mathbb{Q}\)</span> בלבד, כמו שעשינו קודם עם המשוואה <span class="math">\(a^{2}-2=0\)</span>. כמובן, ממעוף הציפור אפשר לטעון ש"ברור" ש-<span class="math">\(\sqrt[3]{2}\)</span> ו-<span class="math">\(\omega\sqrt[3]{2}\)</span> הם שני יצורים שונים כי האחד הוא מספר ממשי והשני הוא מספר מרוכב שאיננו ממשי - אבל זה לא משהו שאפשר לראות מגובה פני הקרקע של <span class="math">\(\mathbb{Q}\)</span>.</p>
<p>כל אוטומורפיזם של <span class="math">\(\text{Gal}\left(\mathbb{Q}\left(\omega,\sqrt[3]{2}\right)/\mathbb{Q}\right)\)</span> בעצם יכול לבחור שני דברים: לאיזה שורש של <span class="math">\(x^{3}-2\)</span> הוא רוצה להעביר את <span class="math">\(\sqrt[3]{2}\)</span>, ולאיזה שורש של <span class="math">\(x^{3}-1\)</span> הוא רוצה להעביר את <span class="math">\(\omega\)</span>. הבחירות הללו לאו דווקא הולכות לתת לנו אוטומורפיזמים שונים בכל המקרים, אבל הם כן יתנו לנו אוטומורפיזם אחד לכל פרמוטציה אפשרית של השורשים, ולכן נקבל שחבורת גלואה במקרה הזה היא <span class="math">\(S_{3}\)</span> (עדיין פתירה, כמובן). אם כן, הפולינום <span class="math">\(x^{3}-2\)</span> הוא מעין אבטיפוס של "פולינום כללי" - כזה שבו אין קשר אלגברי בין השורשים שאפשר לראות מתוך השדה שבו אנחנו נמצאים כרגע (אבל אם נקפוץ אל שדה ההרחבה <span class="math">\(\mathbb{Q}\left(\omega\right)\)</span> בוודאי שנוכל לראות קשרים כאלו).</p>
<p>אז כדי להגדיר פולינום "כללי" אנחנו צריכים איכשהו איברים שמייצגים את השורשים בצורה שמבטיחה שאין קשרים אלגבריים בין השורשים. האם אנחנו יודעים לעשות את זה? ובכן, זה יהיה השלב הכי קשה לעיכול פה ככל הנראה, אבל בואו נחשוב שניה על מושג שאנחנו כבר מכירים היטב - <strong>פולינום</strong>. מה זה פולינום ב-<span class="math">\(F\left[x\right]\)</span>? זה יצור מהצורה <span class="math">\(a_{n}x^{n}+a_{n-1}x^{n-1}+\dots+a_{1}x+a_{0}\)</span> כך ש-<span class="math">\(x\)</span> הוא... <span class="math">\(x\)</span> הוא... מה הוא? מה זה <span class="math">\(x\)</span>? מי זה? זה "משתנה". זה "יצור מוזר בתכלית". זה "משהו שאפשר להגדיר פורמלית אם ממש נצטרך אבל נו אתם כבר מבינים". כבר דיברתי על זה <a href="https://gadial.net/2018/03/29/polynomial_rings/">כשדיברתי</a> על חוגי פולינומים. מה שחשוב - מהותי - קריטי! ב-<span class="math">\(x\)</span> הוא ש-<span class="math">\(x\)</span> הוא "לא קשור אלגברית" לאיברים של <span class="math">\(F\)</span>. כמובן שאפשר <strong>להציב</strong> במקום <span class="math">\(x\)</span> דברים שכן מקיימים יחסים כלשהם עם אברי <span class="math">\(F\)</span>, אבל ל-<span class="math">\(x\)</span> עצמו אין יחסים כאלו.</p>
<p>כמו שבונים פולינום במשתנה אחד אפשר להוסיף עוד משתנים ולבנות פולינומים מרובי משתנים. זה בדיוק מה שאעשה כדי לקבל את הפולינום הכללי ממעלה <span class="math">\(n\)</span> מעל <span class="math">\(F\)</span>: אני ארחיב את <span class="math">\(F\)</span> על ידי הוספת <span class="math">\(n\)</span> איברים חדשים <span class="math">\(a_{1},\dots,a_{n}\)</span> שכולם משתנים באותו מובן שבו <span class="math">\(x\)</span> הוא משתנה, ואז אסתכל על הפולינום הבא ב-<span class="math">\(F\left(a_{1},\dots,a_{n}\right)\left[x\right]\)</span>:</p>
<p><span class="math">\(p\left(x\right)=\left(x-a_{1}\right)\left(x-a_{2}\right)\cdots\left(x-a_{n}\right)\)</span></p>
<p>אם כן, ה"עולם" שבו הפולינום הזה חי הוא לא <span class="math">\(F\)</span> אלא הרחבה כלשהי של <span class="math">\(F\)</span>. הוא בוודאי חי בתוך <span class="math">\(F\left(a_{1},\dots,a_{n}\right)\)</span>, אבל מה זה השדה הזה? זה שדה שהרחבנו על ידי הוספת איברים <strong>לא אלגבריים</strong>. בפועל זה אומר שכל איבר בשדה הזה הוא <strong>פונקציה רציונלית</strong> במשתנים <span class="math">\(a_{1},\dots,a_{n}\)</span>, כלומר ביטוי מזעזע שהוא מנה של שני סכומים, כך שכל איבר בסכום הוא מכפלה של חזקות של <span class="math">\(a_{1},\dots,a_{n}\)</span>, כל זה כפול קבוע מ-<span class="math">\(F\)</span>.</p>
<p>עכשיו, <span class="math">\(a_{1},\dots,a_{n}\)</span> הם בוודאי שורשים של <span class="math">\(p\left(x\right)\)</span> מעל השדה <span class="math">\(F\left(a_{1},\dots,a_{n}\right)\)</span>, ומכאן שזה שדה הפיצול של הפולינום הזה - אבל מה זה אומר לנו? ההרחבה <span class="math">\(F\left(a_{1},\dots,a_{n}\right)/F\)</span> היא לא אלגברית; המימד שלה אינסופי; תורת גלואה בכלל לא רלוונטית פה. אז מה כן?</p>
<p>בואו ניזכר לרגע במשוואה הכללית ממעלה 2: <span class="math">\(ax^{2}+bx+c\)</span>, שהפתרונות שלה היו <span class="math">\(\frac{-b\pm\sqrt{b^{2}-4ac}}{2a}\)</span>. אם אנחנו חיים מעל <span class="math">\(\mathbb{Q}\)</span>, אז הפתרונות של המשוואה נמצאים בתוך ההרחבה <span class="math">\(\mathbb{Q}\left(a,b,c\right)\)</span> - כלומר, ההרחבה שמתקבלת מהוספת <strong>המקדמים</strong> של המשוואה אל <span class="math">\(\mathbb{Q}\)</span>. זה מה שאנחנו <strong>מצפים</strong> לו מפתרון משוואות מעל <span class="math">\(\mathbb{Q}\)</span> - שהפתרון שלנו יערב את פעולות החשבון הרגילות, את פעולות הוצאת השורש, את המספרים הרציונליים ואת <strong>המקדמים</strong> של המשוואה. במילים אחרות, שדה הבסיסי הנכון שמעליו יש לבחון את הפולינום הכללי ממעלה <span class="math">\(n\)</span> הוא השדה שנוצר על ידי <span class="math">\(F\)</span> והמקדמים של הפולינום הכללי. אם הפולינום הכללי הוא <span class="math">\(p\left(x\right)=x^{n}+s_{n-1}x^{n-1}+\dots+s_{1}x+s_{0}\)</span>, אז השדה שמעליו אנחנו עובדים הוא <span class="math">\(F\left(s_{0},s_{1},\dots,s_{n}\right)\)</span>. מה שנרצה להוכיח הוא ש-<span class="math">\(\text{Gal}\left(F\left(a_{1},\dots,a_{n}\right)/F\left(s_{0},s_{1},\dots,s_{n-1}\right)\right)=S_{n}\)</span>.</p>
<p>עשיתי כאן משהו מוזר - כדי לתאר פולינום כללי הוספתי משתנים <span class="math">\(a_{1},\dots,a_{n}\)</span> שלא קשורים אלגברית זה לזה ולא קשורים לאברי <span class="math">\(F\)</span>. אחר כך השגתי עוד דרך לתאר פולינום כללי, עם משתנים <span class="math">\(s_{0},s_{1},\dots,s_{n-1}\)</span> שגם ביניהם אין קשרים אלגבריים. אבל כן יש קשרים אלגבריים בין <span class="math">\(a_{1},\dots,a_{n}\)</span> ובין <span class="math">\(s_{0},s_{1},\dots,s_{n-1}\)</span>, והם מתוארים על ידי המשוואה הבאה, של שתי דרכי הייצוג שלנו של הפולינום הכללי:</p>
<p><span class="math">\(\left(x-a_{1}\right)\left(x-a_{2}\right)\cdots\left(x-a_{n}\right)=x^{n}+s_{n-1}x^{n-1}+\dots+s_{1}x+s_{0}\)</span></p>
<p>כשפותחים את הסוגריים של אגף שמאל, מקבלים שכל אחד מה-<span class="math">\(s\)</span>-ים באגף ימין הוא <strong>סכום של מכפלות</strong> של ה-<span class="math">\(a_{1},\dots,a_{n}\)</span>-ים, ולא סתם סכום - <strong>סכום סימטרי</strong>. בואו נראה דוגמאות. למשל, <span class="math">\(s_{0}=\left(-1\right)^{n}a_{1}a_{2}\cdots a_{n}\)</span> ואילו <span class="math">\(s_{1}\)</span> הוא... אה.. הוא <span class="math">\(\left(-1\right)^{n-1}\)</span> כפול סכום של כל המכפלות מהצורה <span class="math">\(a_{1}a_{2}\cdots a_{n}\)</span> שהורדתי מהן איבר אחד. כלומר הוא <span class="math">\(s_{1}=\left(-1\right)^{n-1}\sum_{i=1}^{n}\frac{a_{1}a_{2}\cdots a_{n}}{a_{i}}\)</span>. זה... זה מסורבל נורא! בואו נשנה את שיטת הסימון שלנו!</p>
<p>אני גאה להציג בפניכם את "פולינום כללי עם מקדמים 2 - הנקמה", שבו אני בוחר את הסימנים כדי למנוע את הקטסטרופה שעברה עלינו, למרות שהם אולי נראים פחות אינטואיטיביים במבט ראשון:</p>
<p><span class="math">\(p\left(x\right)=x^{n}-s_{1}x^{n-1}+s_{2}x^{n-2}+\dots+\left(-1\right)^{n-1}s_{n-1}x+\left(-1\right)^{n}s_{n}\)</span></p>
<p>בשיטת הסימון הזו קל יחסית לתאר את ה-<span class="math">\(s\)</span>-ים על פי הסדר שלהם:</p>
<p><span class="math">\(s_{1}=a_{1}+a_{2}+\dots+a_{n}\)</span></p>
<p><span class="math">\(s_{2}=a_{1}a_{2}+a_{1}a_{3}+\dots+a_{n-1}a_{n}\)</span></p>
<p>וכן הלאה. <span class="math">\(s_{k}\)</span> הוא סכום של כל <span class="math">\({n \choose k}\)</span> המכפלות <span class="math">\(a_{i_{1}}\cdots a_{i_{k}}\)</span> כך ש-<span class="math">\(1\le i_{1}&lt;i_{2}&lt;\dots&lt;i_{k}\le n\)</span>.</p>
<p>ה-<span class="math">\(s_{k}\)</span>-ים הללו נקראים <strong>הפונקציות הסימטריות האלמנטריות</strong> באיברים <span class="math">\(a_{1},\dots,a_{n}\)</span>. השם "פונקציה סימטרית" מגיע מכך שאם ניקח <span class="math">\(\sigma\)</span> שהיא פרמוטציה על <span class="math">\(a_{1},\dots,a_{n}\)</span> ונרחיב אותה לפונקציה על <span class="math">\(F\left(a_{1},\dots,a_{n}\right)\)</span>, אז בבירור <span class="math">\(\sigma\left(s_{k}\right)=s_{k}\)</span> לכל פונקציה סימטרית אלמנטרית (כי <span class="math">\(\sigma\)</span> רק מערבבת את האיברים בסכום שמרכיב את <span class="math">\(s_{k}\)</span>; היא לא מעלימה אף אחד ולא מוסיפה משהו חדש). כעת, <strong>כל</strong> פרמוטציה <span class="math">\(\sigma\)</span> על הקבוצה <span class="math">\(a_{1},\dots,a_{n}\)</span> מגדיר לנו פונקציה כזו על <span class="math">\(F\left(a_{1},\dots,a_{n}\right)\)</span>, וקל לבדוק שהפונקציה הזו היא <strong>אוטומורפיזם</strong> של <span class="math">\(F\left(a_{1},\dots,a_{n}\right)\)</span>. זה מראה לנו ש-<span class="math">\(S_{n}\)</span> היא <strong>תת-חבורה</strong> של <span class="math">\(\text{Aut}\left(F\left(a_{1},\dots,a_{n}\right)\right)\)</span>.</p>
<p>הדחף הראשון שלי הוא להגיד שחבורת האוטומורפיזמים של <span class="math">\(F\left(a_{1},\dots,a_{n}\right)\)</span> היא <strong>בדיוק</strong> <span class="math">\(S_{n}\)</span>, אבל זה נובע מהאינטואיציה הקלוקלת שיש לי מעבודה עם הרחבות <strong>סופיות</strong> של שדות. האמת היא שיש הרבה יותר אוטומורפיזמים. למשל, נניח שיש לנו רק משתנה אחד, <span class="math">\(a\)</span>, ואנחנו מסתכלים על <span class="math">\(\mathbb{Q}\left(a\right)\)</span>. מה האוטומורפיזמים פה, רק הזהות? ובכן, לא: <span class="math">\(a\mapsto2a\)</span> גם הוא אוטומורפיזם של השדה הזה, למשל (זה אוטומורפיזם שמקיים <span class="math">\(\sigma\left(a^{2}\right)=4a^{2}\)</span> ו-<span class="math">\(\sigma\left(a^{3}\right)=8a^{3}\)</span> וכן הלאה). אז אני אהיה זהיר ואתמקד רק בתת-החבורה <span class="math">\(S_{n}\)</span> הזו של <span class="math">\(\text{Aut}\left(F\left(a_{1},\dots,a_{n}\right)\right)\)</span>. כמו כל חבורת אוטומורפיזמים של שדה, גם לה אפשר להתאים את שדה השבת שלה, <span class="math">\(E\)</span>. זה נותן לי <strong>הרחבת גלואה</strong> אוטומטית: <span class="math">\(F\left(a_{1},\dots,a_{n}\right)/E\)</span> היא גלואה, עם חבורת גלואה <span class="math">\(S_{n}\)</span>. <a href="https://gadial.net/2018/05/07/fields_and_groups_collide/">ראינו את זה בפוסט</a> שבו התחלתי לדבר על חבורות גלואה (ואם תנברו באותו פוסט תגלו שכל הדיון על פונקציות סימטריות כבר סוג של הופיע שם). האיברים של <span class="math">\(E\)</span> הם בדיוק הפונקציות הרציונליות ב-<span class="math">\(F\left(a_{1},\dots,a_{n}\right)\)</span> שלא משתנות גם אחרי פרמוטציה על <span class="math">\(a_{1},\dots,a_{n}\)</span>; פונקציות כאלו נקראות <strong>פונקציות סימטריות</strong> ב-<span class="math">\(a_{1},\dots,a_{n}\)</span>.</p>
<p>עכשיו, בואו נסתכל על השדה <span class="math">\(F\left(s_{1},\dots,s_{n}\right)\)</span> שנוצר מ-<span class="math">\(F\)</span> על ידי המקדמים של הפולינום הכללי. כל איבר של <span class="math">\(S_{n}\)</span> משמר את השדה הזה - זו המהות של "פונקציות סימטריות" שהזכרתי קודם. לכן אני יודע ש-<span class="math">\(F\left(s_{1},\dots,s_{n}\right)\subseteq E\)</span>. בפרט:</p>
<p><span class="math">\(\left[F\left(a_{1},\dots,a_{n}\right):F\left(s_{1},\dots,s_{n}\right)\right]=\left[F\left(a_{1},\dots,a_{n}\right):E\right]\left[E:F\left(s_{1},\dots,s_{n}\right)\right]\ge\left|S_{n}\right|=n!\)</span></p>
<p>אבל מצד שני, אנחנו יודעים ש-<span class="math">\(F\left(a_{1},\dots,a_{n}\right)\)</span> הוא שדה הפיצול של פולינום ממעלה <span class="math">\(n\)</span> מעל <span class="math">\(F\left(s_{1},\dots,s_{n}\right)\)</span>, ואנחנו כבר יודעים שהמימד של שדה פיצול כזה הוא <strong>לכל היותר </strong><span class="math">\(n!\)</span>, כלומר <span class="math">\(\left[F\left(a_{1},\dots,a_{n}\right):F\left(s_{1},\dots,s_{n}\right)\right]\le n!\)</span>. אנחנו יודעים את זה כי <a href="https://gadial.net/2018/04/22/splitting_fields_algebraic_closures/">הוכחתי את זה</a> כשהתחלנו לדבר על שדות פיצול; אז גם הוספתי ""במקרה הכללי" הוא יהיה שווה בדיוק <span class="math">\(n!\)</span>; אותו "מקרה כללי" יהיה בעל חשיבות אדירה בהמשך, כשנדבר על תורת גלואה, ואז נראה אותו". ובכן, כרגע ראינו אותו.</p>
<p>לסיכום, קיבלנו</p>
<p><span class="math">\(n!\le\left[F\left(a_{1},\dots,a_{n}\right):F\left(s_{1},\dots,s_{n}\right)\right]\le n!\)</span></p>
<p>מה שאומר <span class="math">\(\left[F\left(a_{1},\dots,a_{n}\right):F\left(s_{1},\dots,s_{n}\right)\right]=n!\)</span>, ולכן <span class="math">\(E=F\left(s_{1},\dots,s_{n}\right)\)</span> (אם תשאלו אותי, יש משהו מרהיב בכך שאנחנו מגלים המון דברים מעניינים בזכות כל המשחקים החשבוניים הללו עם ממדים).</p>
<p>המשמעות של <span class="math">\(E=F\left(s_{1},\dots,s_{n}\right)\)</span> היא כפולה. ראשית, אנחנו רואים ש-<span class="math">\(\left[F\left(a_{1},\dots,a_{n}\right):F\left(s_{1},\dots,s_{n}\right)\right]\)</span> היא <strong>הרחבת גלואה</strong> עם חבורת גלואה <span class="math">\(S_{n}\)</span>, בדיוק כפי שרצינו; ושנית, הוכחנו על הדרך משפט מאוד מעניין - שכל פונקציה סימטרית ב-<span class="math">\(a_{1},\dots,a_{n}\)</span> היא פונקציה רציונלית של הפונקציות הסימטריות האלמנטריות (ומכאן שמן).</p>
<p>האם סיימנו? ובכן... אולי. אם אתם מקבלים את הגישה לפיה פולינום כללי הוא פולינום מהצורה <span class="math">\(\left(x-a_{1}\right)\cdots\left(x-a_{n}\right)\)</span> כאשר ה-<span class="math">\(a_{1},\dots,a_{n}\)</span> הם משתנים, אז סיימנו. אבל אפשר גם להגיד אחרת - להגיד שפולינום כללי הוא פולינום <strong>שהמקדמים</strong> שלו הם משתנים. כלומר, בסימונים שכבר ראינו שמשתלמים לנו, <strong>נגדיר</strong> פולינום כללי בתור</p>
<p><span class="math">\(p\left(x\right)=x^{n}-s_{1}x^{n-1}+s_{2}x^{n-2}+\dots+\left(-1\right)^{n-1}s_{n-1}x+\left(-1\right)^{n}s_{n}\)</span></p>
<p>כאשר ה-<span class="math">\(s_{1},\dots,s_{n}\)</span> הם משתנים. במקרה הזה אנחנו <strong>מתחילים</strong> משדה הבסיס <span class="math">\(F\left(s_{1},\dots,s_{n}\right)\)</span> ולוקחים פולינום <span class="math">\(p\left(x\right)\in F\left(s_{1},\dots,s_{n}\right)\left[x\right]\)</span> ושואלים את עצמנו מה הולך בשדה הפיצול של <span class="math">\(p\left(x\right)\)</span>. אנחנו כבר יודעים ששדה הפיצול הזה קיים, ומאחר שאנחנו מעל שדה ממציין 0, שדה הפיצול הוא הרחבה ספרבילית, ולכן הוא הרחבת גלואה. נסמן ב-<span class="math">\(a_{1},\dots,a_{n}\)</span> את השורשים של <span class="math">\(p\left(x\right)\)</span>, אז אנחנו כבר יודעים את הקשר המשוואתי בינם ובין ה-<span class="math">\(s_{1},\dots,s_{n}\)</span>-ים; הדבר היחיד שאנחנו עוד לא יודעים הוא שהשורשים הללו הם "לא קשורים אלגברית" אחד לשני מעל <span class="math">\(F\)</span>. בואו ננסה להשתכנע בכך.</p>
<p>פורמלית, להגיד שהשורשים הם "קשורים אלגברית" זה לומר שקיים פולינום <span class="math">\(q\left(x_{1},\dots,x_{n}\right)\in F\left[x_{1},\dots,x_{n}\right]\)</span> כך ש-<span class="math">\(q\left(a_{1},\dots,a_{n}\right)=0\)</span>. עכשיו אפשר לנקוט בתעלול - לכל <span class="math">\(\sigma\in S_{n}\)</span> נסתכל על הפולינום <span class="math">\(q_{\sigma}\left(x_{1},\dots,x_{n}\right)=q\left(x_{\sigma\left(1\right)},\dots,x_{\sigma\left(n\right)}\right)\)</span> ואז להסתכל על המכפלה <span class="math">\(q^{\prime}=\prod_{\sigma\in S_{n}}q_{\sigma}\)</span>. זה נותן לנו פולינום שמצד אחד מתאפס על ידי <span class="math">\(a_{1},\dots,a_{n}\)</span> ומצד שני הוא <strong>פונקציה סימטרית</strong> על <span class="math">\(n\)</span> משתנים, ולכן, כפי שראינו קודם, הוא פונקציה רציונלית ב-<span class="math">\(s_{1},\dots,s_{n}\)</span>. כאן מגיע נפנוף ידיים זריז שלי - זו לא סתם פונקציה רציונלית אלא <strong>פולינום</strong>; אפשר לייצג כל פולינום שהוא פונקציה סימטרית על ידי פולינום בפונקציות הסימטריות האלמנטריות. מכאן ש-<span class="math">\(q^{\prime}\)</span> מראה לנו ש-<span class="math">\(s_{1},\dots,s_{n}\)</span> הם קשורים אלגברית, בסתירה לכך שהם היו משתנים. המסקנה היא שלא משנה מאיפה נתחיל - מכך שה<strong>שורשים</strong> של הפולינום הם בלתי תלויים או מכך שה<strong>מקדמים</strong> של הפולינום הם בלתי תלויים, בסוף נגיע לכך שגם אלו וגם אלו בלתי תלויים, והחבורה של הפולינום הכללי היא <span class="math">\(S_{n}\)</span>, ומכאן שהוא לא פתיר על ידי רדיקלים, מה שמסיים את הוכחת התוצאה של גלואה - ליתר דיוק, את החלק מהתוצאה של גלואה שנקרא "משפט אבל-רופיני" (אבל באופן עגום למדי, לא ראינו פה לא את ההוכחה החלקית של רופיני ולא את האופן שבו אבל השלים אותה; כל מה שעשינו היה לראות את השיטה השונה של גלואה).</p>
<p>האם זה זמן טוב להיפרד מתורת גלואה לשלום? ובכן, עוד לא. היעד הבא שלנו יהיה לנסות להבין מה קורה עבור משוואות ממעלה שלישית: אנחנו יודעים שהן <strong>כן</strong> פתירות, אבל לא יודעים עדיין איך נראה פתרון כללי עבורן; ופרט לכך, תורת גלואה יכולה ללמד אותנו עוד דברים מעניינים על המקרה הזה. בפרט, אנחנו הולכים לראות מדוע פתרון מלא למשוואות ממעלה שלישית מוביל <strong>בהכרח</strong> לגילוי המספרים המרוכבים, כפי שאכן קרה מנקודת מבט היסטורית.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function toggleMobileMenu() {
            const navLinks = document.getElementById('navLinks');
            navLinks.classList.toggle('expanded');
        }
        
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>