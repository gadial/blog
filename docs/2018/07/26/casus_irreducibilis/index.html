<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ה-Casus irreducibilis, או: למה חייבים מספרים מרוכבים - לא מדויק</title>
    <link rel="icon" type="image/x-icon" href="/new_blog/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/new_blog/" class="site-title">לא מדויק</a>
            <div class="nav-links">
                <a href="/new_blog/">דף הבית</a>
                <a href="/new_blog/random.html">פוסט אקראי</a>
                <a href="/new_blog/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/new_blog/2018/07/16/solving_cubic_equations/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">אז איך פותרים משוואה ממעלה שלישית?</span>
            </a>
            

            
            <a href="/new_blog/2018/08/05/intro_to_module_theory/" class="nav-link nav-next">
                <span class="nav-label">← פוסט חדש יותר</span>
                <span class="nav-title">אז מה זה בעצם מודולים ואלגבראות?</span>
            </a>
            
        </nav>
        
        
        <header>
            <h1>ה-Casus irreducibilis, או: למה חייבים מספרים מרוכבים</h1>
            <div class="post-meta">
                <span class="date">2018-07-26</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/Casus irreducibilis.html">Casus irreducibilis</a>
                    
                    <a href="/tags/משוואה ממעלה שלישית.html">משוואה ממעלה שלישית</a>
                    
                    <a href="/tags/תורת גלואה.html">תורת גלואה</a>
                    
                </span>
                
            </div>
        </header>
        
        <article>
            <p>הפעם הראשונה שבה פגשתי את המושג "מספר מרוכב" הייתה בספר לימוד אלגברה של בני גורן. מה שגורן אומר הוא זה: "למשוואה <span class="math">\(x^{2}+1=0\)</span> אין פתרון כי לא קיים <strong>מספר ממשי</strong> <span class="math">\(x\)</span> המקיים <span class="math">\(x^{2}=-1\)</span>. כדי שיהיה פתרון למשוואות מהסוג הנ"ל נצרף למערכת המספרים הממשיים "מספר" חדש שנסמנו ב-<span class="math">\(i\)</span> ונגדירו בתור מספר שמקיים <span class="math">\(i^{2}=-1\)</span>".</p>
<p>הדבר הזה הכה אותי בהלם. זו נראתה לי כמו רמאות מהסוג הנלוז ביותר. משוואה בלי פתרון? מה הבעיה? פשוט נגיד שיש פתרון! ומכאן ואילך נעשה המון דברים עם הפתרון הזה, בלי לעצור בכלל לשאול את עצמנו מה הלך פה כרגע ולמה כן יש פתרון ומאיפה זה הגיע. התוצאה הייתה שבמשך זמן רב הסתובבתי ואמרתי לאנשים דברים כמו "המספרים המרוכבים זה שטויות במיץ עגבניות" (טוב, אני לא בטוח שזה הציטוט המדויק...). ואז התחלתי ללמוד מתמטיקה, ודי מהר נתקלתי בבניה של המספרים המרוכבים מתוך זוגות של ממשיים וקצת נרגעתי - היה ברור לי שלא <strong>ממציאים</strong> פתרון אלא <strong>בונים</strong> אותו. אחר כך למדתי גם את הבניה ה"נכונה יותר" באמצעות בניית שדה שורש, משהו ש<a href="https://gadial.net/2018/04/03/field_extensions_intro/">הצגתי לא מזמן</a> בבלוג, וראיתי עד כמה המספרים המרוכבים דומיננטיים במתמטיקה ומופיעים בשלל הקשרים שונים באופן טבעי, עד ששיניתי את דעתי - כבר לא היה ברור לי ש<strong>בונים</strong> את המרוכבים, אלא נהיה לי ברור ש<strong>מגלים</strong> את המרוכבים. שהם "נמצאים שם" באותו מובן שבו כל דבר במתמטיקה שנראה לנו טבעי וסביר "נמצא שם", ושגם אם ננסה בכוח לא להסתכל עליהם, הם שם ואנחנו נתנגש בהם אם נלך לכיוונם גם אם ננסה בכוח לא להביט בהם.</p>
<p>יש לא מעט דוגמאות לאופן שבו המרוכבים "חייבים להתגלות" גם אם ננסה להתעלם מהם, ובפוסט הזה אני רוצה לדבר על הדוגמא שהיא אולי המפורסמת והחשובה מכולן, מכיוון שהיא הדוגמא ההיסטורית של האופן שבו המספרים המרוכבים <strong>באמת התגלו</strong>. זה קרה במאה ה-16 באיטליה (אם כי אפשר לטעון שדיברו על מרוכבים גם קודם - ההיסטוריה אף פעם אינה עד כדי כך פשוטה) ושני הגיבורים המרכזיים של הסיפור נקראים ג'ירולמו קרדאנו ורפאל בומבלי, שניהם מתמטיקאים שעסקו באלגברה, ובפרט בפתרון משוואות ממעלה שלישית.</p>
<p>הסיפור ההיסטורי המלא הוא מרתק ומזכיר רומן ריגול, ולא אכנס לפרטיו כאן (הכרחי למשל להזכיר את שמו של טרטליה, שקרדאנו גנב ממנו את שיטת הפתרון שלו למשווואות מסויימות ממעלה שלישית - אבל זה לפוסט ייעודי בנושא).</p>
<p>קרדאנו זה עסק מרתק - הוא כתב את החיבור האירופאי המשמעותי הראשון על אלגברה, וטיפל בו ביסודיות במשוואות ממעלה שלישית, והזניק את המתמטיקה שנות אור קדימה, והוא <strong>הכיר בזה שקיימים מספרים מרוכבים</strong>, ועם זאת היחס שלו אליהם היה שלילי ביותר, כאל משהו הזוי שעדיף לדבר עליו כמה שפחות ולא לגמרי להתעסק איתו. כתוצאה מכך, הספר הכל כך חשוב שלו לא באמת נכנס לאלגברה של מספרים מרוכבים, לשאלות כמו אילו תכונות אלגבריות שיש בממשיים משתמרות ואילו לא, מה הטעם במרוכבים וכדומה. במילים אחרות, היחס שלו למרוכבים היה דומה ליחס שאני חשתי כלפיהם כששמעתי עליהם לראשונה, או ליחס של העולם המתמטי ל"אינסוף" לפני גאורג קנטור, וכדומה. האדם שלקח את המרוכבים צעד אחד קדימה וכן שאל עליהם את השאלות הנכונות ונתן תשובות היה רפאל בומבלי, בן זמנו של קרדאנו, שפרסם בעקבותיו ספר אלגברה משלו, שנחשב לטיפול הרציני הראשון במספרים מרוכבים. מה גרם לבומבלי להתייחס אליהם בצורה שונה כל כך מקרדאנו? כל הדברים היפים שאני יודע על מרוכבים עוד לא היו קיימים אז. מה כן היה? משוואות ממעלה שלישית. בומבלי ידע שבשביל לטפל בצורה מלאה במשוואות ממעלה שלישית הוא חייב מספרים מרוכבים.</p>
<p>אני רוצה להבהיר את ה"חייב" הזה. בשביל המשוואה <span class="math">\(x^{2}+1=0\)</span> מתחילת הפוסט אנחנו <strong>לא</strong> חייבים מרוכבים. אפשר גם לומר "אין למשוואה פתרון" וזהו. עצם זה שאני "ממציא" פתרון לא באמת עוזר לי לכשעצמו - מה ההבדל בין לומר "אין פתרון ממשי" ובין לומר "אין פתרון ממשי אבל יש פתרון לא ממשי שהמצאתי כרגע"? אז לא, לא על זה מדובר. אני מדבר על משוואה כמו זו:</p>
<p><span class="math">\(x^{3}+x^{2}-2x-1=0\)</span></p>
<p>זו משוואה פשוטה למדי, והפתרונות שלה הם <strong>בערך</strong> <span class="math">\(x_{1}\approx-1.80194,x_{2}\approx-0.445042,x_{3}\approx1.24698\)</span>. את ה"בערך" הזה קל למצוא בשיטות של אנליזה נומרית, למשל ניוטון-רפסון שהזכרתי <a href="https://gadial.net/2017/08/22/0x5f3759df_part_1/">בפוסט הזה</a>. העניין הוא שבומבלי לא היה מעוניין ב"בערך" - הוא רצה נוסחה שנותנת את הפתרון <strong>בדיוק</strong>, כשהוא מתואר עם פעולות החשבון והוצאות שורשים. והעניין הוא שהנוסחה הזו <strong>חייבת</strong> להשתמש במספרים מרוכבים - כלומר, בהוצאות שורש למספרים שליליים - אפילו שהפתרונות בסופו של דבר הם ממשיים. בפוסט הזה אני גם אוכיח את ה"חייבת" הזה, אם כי ההוכחה עצמה לא הייתה מוכרת לבומבלי כי היא תשתמש בשיטות של תורת גלואה; פשוט לא הייתה ידועה דרך אחרת בזמנו של בומבלי שבה תהיה נוסחה שנותנת את הפתרונות ללא הוצאות שורש למספרים שליליים, וכיום אנחנו יודעים שלא הייתה ידועה דרך כזו פשוט כי אין דרך כזו.</p>
<p>בואו נחזור אל מה ש<a href="https://gadial.net/2018/07/16/solving_cubic_equations/">דיברתי עליו בפוסט הקודם</a>, כשהצגתי את הנוסחאות של קרדנו. הדרך לפתרון משוואה כללית מהצורה <span class="math">\(x^{3}+ax^{2}+bx+c\)</span> עוברת דרך השלבים הבאים:</p>
<ol>
    <li>לבצע את ההחלפה <span class="math">\(y=x+\frac{1}{3}\)</span> שתחליף את המשוואה שלנו במשוואה <span class="math">\(y^{3}+px+q\)</span> (הגורם הריבועי נעלם)</li>
    <li>לחשב את ה<strong>דיסקרימיננטה</strong> <span class="math">\(D=-4p^{3}-27q^{2}\)</span>.</li>
    <li>להגדיר <span class="math">\(A=\sqrt[3]{-\frac{27}{2}q+\frac{3}{2}\sqrt{-3D}}\)</span> ו-<span class="math">\(B=-\frac{3p}{A}\)</span> (יוצא ש-<span class="math">\(B=\sqrt[3]{-\frac{27}{2}q-\frac{3}{2}\sqrt{-3D}}\)</span>, אבל צריך לבחור את השורש הנכון מבין השלושה כדי שיתקיים <span class="math">\(AB=-3p\)</span>).</li>
    <li>נסמן <span class="math">\(\omega=\frac{1+\sqrt{-3}}{2}\)</span> (זהו <strong>שורש יחידה פרימיטיבי</strong> מסדר 3) וכעת הפתרונות למשוואה <span class="math">\(y^{3}+px+q\)</span> הם</li>
    <li><span class="math">\(x_{1}=\frac{A+B}{3}\)</span></li>
    <li><span class="math">\(x_{2}=\frac{\omega A+\omega^{2}B}{3}\)</span></li>
    <li><span class="math">\(x_{3}=\frac{\omega^{2}A+\omega B}{3}\)</span></li>
</ol>
<p>הדיסקרימיננטה של המשוואה, <span class="math">\(D=-4p^{3}-27q^{2}\)</span>, נותנת לנו אינדיקציה כלשהי על טיב הפתרונות. בואו ניזכר שניה בדיסקרימיננטה של משוואה ממעלה <strong>שניה</strong>, <span class="math">\(x^{2}+bx+c\)</span>: במקרה הזה, <span class="math">\(D=b^{2}-4c\)</span>, והחוק אומר כך: אם <span class="math">\(D&gt;0\)</span> אז למשוואה יש שני פתרונות ממשיים שונים; אם <span class="math">\(D=0\)</span> יש פתרון ממשי יחיד (אפשר לחשוב על זה בתור פתרון ש"חוזר על עצמו", אם אנחנו מצפים שלמשוואה ממעלה שניה יהיו שני פתרונות), ואם <span class="math">\(D&lt;0\)</span> אז אין פתרונות ממשיים (יש שני פתרונות מרוכבים).</p>
<p>עבור ה-<span class="math">\(D\)</span> של המעלה השלישית, הסיפור הוא שונה. אם <span class="math">\(D=0\)</span> אז יש פתרון שחוזר על עצמו; לא נדבר על המקרה הזה. אם <span class="math">\(D&lt;0\)</span> אז <span class="math">\(\sqrt{-3D}\)</span> הולך להיות שורש של מספר ממשי חיובי, ולכן מספר ממשי בעצמו; ונקבל מכך ש-<span class="math">\(A,B\)</span> שניהם ממשיים חיוביים ולכן <span class="math">\(\frac{A+B}{3}\)</span> יהיה פתרון ממשי. שני הפתרונות האחרים יהיו מרוכבים, ולכן מי שלא מתעניין במרוכבים יכול פשוט להתעלם מקיומם. לעומת זאת, המקרה <span class="math">\(D&gt;0\)</span> הוא בעייתי. במקרה הזה, <span class="math">\(\sqrt{-3D}\)</span> כולל הוצאת שורש למספר שלילי, כלומר הנוסחה מכריחה אותנו להשתמש במרוכבים (או לא להשתמש בה ולקוות שיש נוסחה אחרת), ובמקרה הזה <strong>כל שלושת הפתרונות הם ממשיים</strong>. מה שקורה הוא ש-<span class="math">\(A,B\)</span> יהיו מספרים מרוכבים, אבל החלקים המדומים שלהם יבטלו זה את זה כשמחברים אותם, ולכן התוצאה שתתקבל לבסוף תהיה מספר ממשי. בכל שלושת המקרים. המקרה הזה של <span class="math">\(D&gt;0\)</span> נקרא <strong>המקרה האי-פריק</strong>, ובלטינית: ה-Casus irreducibilis. היסטורית, הדילמה שהסיטואציה הזו הציבה בפני המתמטיקאים - השתמשו במספרים מרוכבים או שתפספסו פתרונות ממשיים - נפתרה בצורה החד משמעית של אימוץ זהיר של המספרים המרוכבים למתמטיקה. יעברו עוד כמה מאות שנים עד שהאימוץ הזה יסתיים סופית, וזה חומר טוב לפוסט שיכתב בפעם אחרת.</p>
<p>ראשית, צריך לחדד נקודה אחת. הפולינום <span class="math">\(x^{3}-6x^{2}+11x-6\)</span> הוא עם השורשים <span class="math">\(1,2,3\)</span> - הופס, הנה הבענו אותם בלי מרוכבים ובלי שורשים. מה הולך פה? ובכן, זה פולינום <strong>פריק</strong> מעל <span class="math">\(\mathbb{Q}\)</span>. "המקרה האי פריק" מתייחס לסיטואציה שבה הפולינום לא פריק - כלומר, אין לו שורש רציונלי. בתור דוגמא קונקרטית, קחו את המשוואה שהראיתי קודם, <span class="math">\(x^{3}+x^{2}-2x-1=0\)</span>. אחרי ביצוע ההחלפה <span class="math">\(y=x+\frac{1}{3}\)</span> תקבלו את המשוואה <span class="math">\(y^{3}-\frac{7}{3}y-\frac{7}{27}=0\)</span> שהיא לא כזה להיט, אז רק כדי שתיראה נחמדה יותר נבצע את ההחלפה <span class="math">\(y=3\left(x+\frac{1}{3}\right)\)</span> ונקבל משוואה יותר קלה לעיכול: <span class="math">\(y^{3}-21y-7=0\)</span>. עבור המשוואה הזו נקבל <span class="math">\(D=35721=3^{6}\cdot7^{2}\)</span>. למספר הזה קל להוציא שורש: <span class="math">\(\sqrt{D}=3^{3}\cdot7\)</span>. לכן, אם נציב בנוסחה, נקבל:</p>
<p><span class="math">\(A=\sqrt[3]{-\frac{27}{2}q+\frac{3}{2}\sqrt{-3D}}=\sqrt[3]{\frac{27\cdot7}{2}+\frac{3\cdot3^{3}\cdot7}{2}\sqrt{-3}}\)</span></p>
<p><span class="math">\(=\sqrt[3]{27\left(\frac{7}{2}+\frac{21}{2}\sqrt{-3}\right)}=3\sqrt[3]{\frac{7}{2}+\frac{21}{2}\sqrt{-3}}\)</span></p>
<p>צריך להוסיף לזה גם את <span class="math">\(B\)</span>, ובסוף מקבלים פתרון מהצורה</p>
<p><span class="math">\(3\sqrt[3]{\frac{7}{2}+\frac{21}{2}\sqrt{-3}}+3\sqrt[3]{\frac{7}{2}-\frac{21}{2}\sqrt{-3}}\)</span></p>
<p>ומה עושים עם דבר כזה? הוא מכיל מרוכבים באופן שאי אפשר להיפטר ממנו. אז איך אני יודע שכל הפתרונות ממשיים, בעצם? הנה שתי דרכים שונות לראות את זה. ראשית, אם נציב ב-<span class="math">\(f\left(y\right)=y^{3}-21y-7\)</span> ערכים קונקרטיים, נראה שהפולינום הזה מחליף בין ערכים חיוביים ושליליים:</p>
<p><span class="math">\(f\left(-5\right)=-27\)</span></p>
<p><span class="math">\(f\left(-1\right)=13\)</span></p>
<p><span class="math">\(f\left(0\right)=-7\)</span></p>
<p><span class="math">\(f\left(5\right)=13\)</span></p>
<p><strong>משפט ערך הביניים</strong> בחדו"א אומר לנו שיש לפולינום הזה שורשים ממשיים: אחד בקטע <span class="math">\(\left(-5,-1\right)\)</span>, השני בקטע <span class="math">\(\left(-1,0\right)\)</span> והשלישי בקטע <span class="math">\(\left(0,5\right)\)</span>. אם זה לא משכנע אתכם, אתם פשוט יכולים לחשב את הנוסחה עד הסוף: להוציא שורשים זה לא קשה במיוחד אפילו ידנית, אבל הכי סביר לתת למחשב לבצע את החישובים בשבילכם. כמובן, אין סיבה שתטרחו - כבר נתתי את הפתרונות בקירוב למעלה, וזה יהיה מה שתקבלו.</p>
<p>בואו נעבור לדבר עכשיו על העיקר - למה <strong>אי אפשר</strong> לפתור משוואה עם <span class="math">\(D&gt;0\)</span> באמצעות רדיקלים מבלי לערב בתמונה מספרים מרוכבים. ברור לנו שעם השיטה של נוסחאות קרדנו אי אפשר, אבל אנחנו באים לומר ש<strong>אף שיטה</strong> לא תעבוד (ויש עוד שיטות פרט לנוסחאות קרדנו).</p>
<p>עכשיו, נניח ש-<span class="math">\(p\left(x\right)\)</span> פתיר באמצעות רדיקלים ללא שימוש במרוכבים. זה אומר שיש לנו מגדל של שדות <span class="math">\(\mathbb{Q}=E_{0}\subset E_{1}\subset E_{2}\subset\dots\subset E_{k}\)</span> (הסימן <span class="math">\(\subset\)</span> מתאר הכלה ממש, ללא שוויון) כך ש-<span class="math">\(E_{k}\)</span> מכיל את כל השורשים של <span class="math">\(p\left(x\right)\)</span>, כל השדות מוכלים ב-<span class="math">\(\mathbb{R}\)</span>, ו-<span class="math">\(E_{i+1}/E_{i}\)</span> היא הרחבה רדיקלית - <span class="math">\(E_{i+1}=E_{i}\left(\sqrt[n_{i}]{a_{i}}\right)\)</span> כך ש-<span class="math">\(a_{i}\in E_{i}\)</span>. מה שאראה בסופו של דבר הוא שלשדה האחרון חייב להתגנב <span class="math">\(\omega_{3}=\frac{1+\sqrt{-3}}{2}\)</span> - שורש יחידה פרימיטיבי מסדר 3, שהוא כמובן מספר לא ממשי.</p>
<p>הדבר הראשון שאעשה יהיה להכניס את <span class="math">\(\sqrt{D}\)</span> לכל השדות - אני מוסיף מספר ממשי, אז זה לא משנה את האופן שבו כל השדות מוכלים ב-<span class="math">\(\mathbb{R}\)</span>. כלומר, אפשר להניח שהסיטואציה היא מגדל שדות <span class="math">\(\mathbb{Q}\subset\mathbb{Q}\left(\sqrt{D}\right)\subset E_{2}\subset E_{3}\subset\dots\subset E_{k}\)</span>. אם בגלל הוספת <span class="math">\(\sqrt{D}\)</span> נוצרו לנו שוויונות בין שדות באמצע אפשר פשוט להסיר אותם.</p>
<p>כעת, כמה שאלות מנחות שיעזרו לנו להבין את הסיטואציה.</p>
<p><strong>שאלה ראשונה:</strong> האם ייתכן שכל שורשי <span class="math">\(p\left(x\right)\)</span> כבר נמצאים ב-<span class="math">\(\mathbb{Q}\left(\sqrt{D}\right)\)</span>, ואז המגדל שלנו הוא בסך הכל <span class="math">\(\mathbb{Q}\subset\mathbb{Q}\left(\sqrt{D}\right)\)</span>? תשובה: לא ייתכן! כי <span class="math">\(p\left(x\right)\)</span> הוא פולינום אי פריק ממעלה שלישית ולכן שדה שמכיל שורש אחד שלו לפחות יהיה ממימד 3 או יותר מעל <span class="math">\(\mathbb{Q}\)</span>, ואילו <span class="math">\(\left[\mathbb{Q}\left(\sqrt{D}\right):\mathbb{Q}\right]=2\)</span>. מסקנה: <span class="math">\(k\ge2\)</span>, כלומר יש לפחות שלושה שדות במגדל ההרחבות שלנו.</p>
<p><strong>שאלה שניה: </strong>האם ייתכן שבאחד מהשדות <strong>לפני</strong> <span class="math">\(E_{k}\)</span> יהיה שורש כלשהו של <span class="math">\(p\left(x\right)\)</span>? תשובה: אפשר להניח שלא! כי אם שדה כלשהו מכיל גם את <span class="math">\(\sqrt{D}\)</span> וגם שורש <strong>כלשהו</strong> של <span class="math">\(p\left(x\right)\)</span>, נובע מכך שהוא מכיל את <strong>כל</strong> השורשים של <span class="math">\(p\left(x\right)\)</span> ולכן אפשר פשוט לוותר על כל השדות בהמשך ולהסיר אותם מהמגדל. רגע, למה אם מכילים את <span class="math">\(\sqrt{D}\)</span> ושורש של <span class="math">\(p\left(x\right)\)</span> אז מכילים את כל השורשים? זה דורש עוד הסבר.</p>
<p>מה שקורה פה הוא קסם בסגנון תורת גלואה. נניח ש-<span class="math">\(K\)</span> הוא שדה הפיצול של <span class="math">\(p\left(x\right)\)</span> מעל <span class="math">\(\mathbb{Q}\)</span>. אנחנו יודעים ש-<span class="math">\(\left[K:\mathbb{Q}\right]\le6\)</span>. כעת, אנחנו גם יודעים ש-<span class="math">\(\left[\mathbb{Q}\left(\sqrt{D}\right):\mathbb{Q}\right]=2\)</span> וש-<span class="math">\(\mathbb{Q}\left(\sqrt{D}\right)\subseteq K\)</span> (כי מה זה <span class="math">\(\sqrt{D}\)</span>? זה בסך הכל <span class="math">\(\left(\alpha-\beta\right)\left(\alpha-\gamma\right)\left(\beta-\gamma\right)\)</span> עבור השורשים <span class="math">\(\alpha,\beta,\gamma\)</span> של <span class="math">\(p\left(x\right)\)</span> שכולם שייכים ל-<span class="math">\(K\)</span>). כעת, מכיוון ש-<span class="math">\(p\left(x\right)\)</span> עדיין אי-פריק מעל <span class="math">\(\mathbb{Q}\left(\sqrt{D}\right)\)</span> (פולינום ממעלה שלישית הוא פריק מעל שדה אם ורק אם יש לו שורש בו), נקבל ש-<span class="math">\(\left[\mathbb{Q}\left(\sqrt{D},\alpha\right):\mathbb{Q}\left(\sqrt{D}\right)\right]=3\)</span> ולכן <span class="math">\(\left[\mathbb{Q}\left(\sqrt{D},\alpha\right):\mathbb{Q}\right]=6\)</span>. מצד שני, <span class="math">\(\mathbb{Q}\left(\sqrt{D},\alpha\right)\subseteq K\)</span> וזה מכריח את שני השדות הללו להיות שווים.</p>
<p><strong>שאלה שלישית:</strong> מה יכול להכריח את <span class="math">\(E_{k}\)</span> להכיל מספרים מרוכבים? הנה תשובה פשוטה: אם אראה ש-<span class="math">\(E_{k}/E_{k-1}\)</span> היא הרחבה ממימד 3, זה יסיים את זה מייד. למה? כי ראשית כל, ב-<span class="math">\(E_{k-1}\)</span> אין שורשים של <span class="math">\(p\left(x\right)\)</span> ואילו ב-<span class="math">\(E_{k}\)</span> יש את כולם ולכן <span class="math">\(E_{k}\)</span> הוא בהכרח שדה הפיצול של <span class="math">\(p\left(x\right)\)</span> מעל <span class="math">\(E_{k-1}\)</span> (הוא לא יכול להיות גדול ממש ממנו, כי גם שדה הפיצול ממימד 3). זה אומר ש-<span class="math">\(E_{k}/E_{k-1}\)</span> היא הרחבה גלואה. יותר מכך: אנחנו יודעים ש-<span class="math">\(E_{k}=E_{k-1}\left(\sqrt[3]{a}\right)\)</span> עבור <span class="math">\(a\in E_{k-1}\)</span> כי זוהי הרחבה רדיקלית (למה השורש הוא שלישי? כי אחרת ההרחבה לא הייתה ממימד 3).</p>
<p>כעת הפאנץ': מכיוון ש-<span class="math">\(E_{k}/E_{k-1}\)</span> היא גלואה, אז <strong>כל</strong> השורשים של <span class="math">\(\sqrt[3]{a}\)</span> שייכים ל-<span class="math">\(E_{k}\)</span> (זכרו שהרחבת גלואה <span class="math">\(E/F\)</span> היא בעלת התכונה שאם <span class="math">\(E\)</span> כולל שורש של פולינום אי-פריק מעל <span class="math">\(F\)</span> אז <span class="math">\(E\)</span> כולל את <strong>כל</strong> השורשים שלו). אבל מי השורשים הללו? בדיוק <span class="math">\(\sqrt[3]{a},\omega\sqrt[3]{a},\omega^{2}\sqrt[3]{a}\)</span>. קחו שני שורשים, חלקו אחד בשני והופס, קיבלתם מספר לא ממשי. סוף הסיפור.</p>
<p>הצלחנו אם כן להגיע עם הדיון למצב כזה שבו הכל תלוי בכך ש-<span class="math">\(\left[E_{k}:E_{k-1}\right]=3\)</span>. איך מוכיחים את זה? ראשית, מכיוון ש-<span class="math">\(E_{k}\)</span> בודאות מכילה את שדה הפיצול של <span class="math">\(p\left(x\right)\)</span> מעל <span class="math">\(E_{k-1}\)</span> והמימד של שדה הפיצול הזה מתחלק ב-3, אז גם <span class="math">\(\left[E_{k}:E_{k-1}\right]\)</span> מתחלק ב-3. רק צריך להראות שהוא בהכרח <strong>שווה</strong> ל-3.</p>
<p>ראשית, שימו לב שאם יש לי הרחבה רדיקלית מהצורה <span class="math">\(E=F\left(\sqrt[nm]{a}\right)\)</span> אז אפשר לפרק אותה לשתי הרחבות רדיקליות מהצורה <span class="math">\(K=F\left(\sqrt[n]{a}\right)\)</span> ו-<span class="math">\(E=K\left(\sqrt[m]{\left(\sqrt[n]{a}\right)}\right)\)</span>. זה מאפשר לנו להניח תמיד שההרחבות שלנו הן מהצורה <span class="math">\(F\left(\sqrt[p]{a}\right)\)</span> כאשר <span class="math">\(p\)</span> הוא ראשוני. אם נוכיח ש-<span class="math">\(\left[F\left(\sqrt[p]{a}\right):F\right]=p\)</span>, סיימנו; זה כי הראשוני היחיד שמתחלק ב-3 הוא 3.</p>
<p>אנחנו יודעים ש-<span class="math">\(\left[F\left(\sqrt[p]{a}\right):F\right]=d\)</span> כאשר <span class="math">\(d\)</span> היא הדרגה של <strong>הפולינום המינימלי</strong> של <span class="math">\(\sqrt[p]{a}\)</span> מעל <span class="math">\(F\)</span>. איך הפולינום המינימלי הזה נראה? זה לא כל כך טריוויאלי; זכרו שכדי למצוא את הפולינום המינימלי לשורשי היחידה הפרימיטיביים, מה שנקרא <strong>הפולינום הציקלוטומי</strong>, <a href="https://gadial.net/2018/06/19/cyclotomic_extensions/">עבדנו לא מעט</a>. אבל יש לנו כאן דרך קיצור. אנחנו יודעים ש-<span class="math">\(\sqrt[p]{a}\)</span> הוא שורש של הפולינום <span class="math">\(x^{p}-a\)</span> מעל <span class="math">\(F\)</span>, ולכן הפולינום המינימלי מחלק את הפולינום הזה, ובפרט השורשים של הפולינום המינימלי הם כולם מהצורה <span class="math">\(\omega_{p}\sqrt[p]{a}\)</span> כאשר <span class="math">\(\omega_{p}\)</span> הוא שורש יחידה פרימיטיבי מסדר <span class="math">\(p\)</span>. כעת, אנחנו יודעים <strong>שהמקדם החופשי</strong> של פולינום הוא מכפלת השורשים שלו, ולכן אם נסמן <span class="math">\(\alpha=\sqrt[p]{a}\)</span> נקבל שהמקדם החופשי של הפולינום המינימלי הזה הוא <span class="math">\(\alpha^{d}\zeta\)</span> כאשר <span class="math">\(\zeta\)</span> הוא שורש יחידה כלשהו, כלומר אנחנו יודעים ש-<span class="math">\(\alpha^{d}\zeta\in F\)</span>.</p>
<p>כעת אפשר להכניס לתמונה את ההנחה הנוספת שלנו - ש-<span class="math">\(F\)</span> ממשי, כלומר <span class="math">\(F\subseteq\mathbb{R}\)</span>. הממשיות הזו מתווה לנו נתיב <strong>מאוד</strong> צר ללכת בו; זו אולי הסיבה העיקרית שבגללה כדאי לראות את ההוכחה. זה מאפשר לנו להרגיש עד כמה מרוכבים הם משהו שבלתי אפשרי לחמוק ממנו - לא משנה לאיזה כיוון תנסו ללכת, הופס, צצים מרוכבים. במקרה הנוכחי, אם אנחנו רוצים שיתקיים <span class="math">\(\alpha^{d}\zeta\in\mathbb{R}\)</span>, אז מכיוון ש-<span class="math">\(\alpha\in\mathbb{R}\)</span> אנחנו נדחפים לכך ש-<span class="math">\(\zeta\in\mathbb{R}\)</span>, ויש רק שני שורשי יחידה ממשיים, <span class="math">\(\zeta=\pm1\)</span>. המסקנה היא ש-<span class="math">\(\alpha^{d}\in F\)</span> (כלומר, בכתיב פחות יפה, <span class="math">\(\sqrt[p]{a^{d}}\in F\)</span>). אני טוען שזה מוכיח ש-<span class="math">\(d=p\)</span>.</p>
<p>כדי לראות למה זה קורה, שימו לב לכך ש-<span class="math">\(\alpha^{p}=a\in F\)</span>, אז יש לנו ב-<span class="math">\(F\)</span> את האיברים <span class="math">\(\alpha^{d},\alpha^{p}\)</span>. את שני האיברים הללו אפשר להעלות באיזו חזקה שלמה שבא לנו, ולכפול אותם, ולכן נקבל ש-<span class="math">\(\alpha^{xd+yp}\in F\)</span> לכל <span class="math">\(x,y\in\mathbb{Z}\)</span>. כעת אני שולף את אחד מסוסי העבודה הבסיסיים שלנו באלגברה: <a href="https://gadial.net/2011/09/12/euclidean_algorithm_and_rings/&lt;/strong&gt;{האלגוריתם האוקלידי המורחב}}. האלגוריתם הזה מאפשר לנו למצוא, בהינתן <span class="math">\(d,p\)</span> שלמים כלשהם, <span class="math">\(x,y\)</span> שלמים כך ש-<span class="math">\(xd+yp\)</span> שווה למחלק המשותף המקסימלי של <span class="math">\(d,p\)</span>. במקרה שלנו יש שתי אפשרויות: או ש-<span class="math">\(d=p\)</span> ואז סיימנו, כי זה מה שרצינו; או ש-<span class="math">\(d\ne p\)</span> ומכיוון ש-<span class="math">\(p\)</span> ראשוני אז במקרה הזה המחלק המשותף המקסימלי שלהם הוא <span class="math">\(1\)</span>, ולכן קיימים <span class="math">\(x,y\)</span> כך ש-<span class="math">\(xd+yp=1\)</span>; לכן נקבל <span class="math">\(\alpha=\alpha^{xd+yp}\in F\)</span>. מכיוון ש-<span class="math">\(\alpha=\sqrt[p]{a}\)</span> הוא האיבר שאיתו בנינו את ההרחבה מראש, קיבלנו שבמקרה הזה לא הרחבנו כלום; אלו בדיוק המקרים שאנחנו מבטיחים שלא יהיו בשרשרת ההרחבות שלנו כי אפשר תמיד פשוט להתעלם מהם ולא לכלול אותם בה. זה מסיים את ההוכחה כולה.&lt;/p&gt; &lt;p&gt;לסיום אני רוצה להעיר שלמעשה, אפשר להוכיח תוצאה חזקה יותר על פולינומים שכל השורשים שלהם ממשיים והם ניתנים לפתרון באמצעות רדיקלים ממשיים: המעלה שלהם חייבת להיות חזקה של 2. בפרט, 3 איננו חזקה של 2. מזכיר לכם משהו? ובכן, \href{https://gadial.net/2018/04/16/field_theory_straightedge_and_compass/">התחלנו</a> את הדיון על תורת השדות עם התוצאה הנפלאה על כך שכדי שמספר יהיה ניתן לבניה באמצעות סרגל ומחוגה, ההרחבה הפשוטה שהוא יוצר חייבת להיות חזקה של 2; זה הוכיח שאי אפשר להכפיל את נפח הקוביה כי זה דרש לבנות מספר שההרחבה שלו היא ממימד 3. הדמיון הוא לא מקרי, אבל שם ניסינו לבנות את האיבר <span class="math">\(\sqrt[3]{2}\)</span> שהוא שורש של <span class="math">\(x^{3}-2\)</span> שכן יש לו שורשים מרוכבים, כך שאלו עדיין תוצאות נפרדות; אבל הן משלימות זו את זו יפה, כשהדובדבן שבקצפת הוא ששורש כזה של פולינום שכל מקדמיו ממשיים והוא ניתן לפתרון באמצעות רדיקלים ממשיים - שורש כזה יהיה ניתן בהכרח לבניה בסרגל ומחוגה.</p>
<p>סגירת המעגל הזו היא נקודה טובה לסיים בה את סדרת הפוסטים על תורת גלואה ולעבור לנושא הבא באלגברה, אבל יש עוד נושא אחד שלדעתי כדאי לטפל בו - <strong>המשפט היסודי של האלגברה</strong> שניתן להוכחה באמצעות תורת גלואה (יחד עם שימוש הכרחי במשפט ערך הביניים מחדו"א, שהזכרתי גם בפוסט הזה). למרבה המזל, כבר <a href="https://gadial.net/2009/10/29/fundemental_theorem_of_algebra_algebraic_proof/">כתבתי פוסט כזה</a>. בשעתו נפנפתי קצת בידיים על תורת הגלואה שבו מתוך תקווה שיום אחד יהיה בבלוג הסבר מפורט לכל העניינים הללו בסדרת פוסטים ייעודית והוא יעמוד בפני עצמו בתור המשך טבעי של הפוסטים האלה. כמעט עשור חלף, והנה זה אכן קרה.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/new_blog/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>