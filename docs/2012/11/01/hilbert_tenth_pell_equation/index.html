<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>הבעיה העשירית של הילברט - איך משוואת פל קשורה לכל העניין? - לא מדויק</title>
    <link rel="icon" type="image/x-icon" href="/favicon.ico">
    
    <meta name="description" content="לא מדויק - בלוג על מתמטיקה ומדעי המחשב" />
    <!-- Open Graph / Facebook -->
    <meta property="og:type" content="article">
    <meta property="og:url" content="https://gadial.net/2012/11/01/hilbert_tenth_pell_equation/">
    <meta property="og:title" content="הבעיה העשירית של הילברט - איך משוואת פל קשורה לכל העניין?">
    <meta property="og:description" content="לא מדויק - בלוג על מתמטיקה ומדעי המחשב">
    <meta property="og:site_name" content="לא מדויק">
    

<meta property="og:image" content="http://gadial.net/img/main/default-card.png" />


        
    <!-- Twitter -->
    

<meta name="twitter:card" content="summary">


    <meta name="twitter:url" content="https://gadial.net/2012/11/01/hilbert_tenth_pell_equation/">
    <meta name="twitter:description" content="לא מדויק - בלוג על מתמטיקה ומדעי המחשב">
    <meta name="twitter:site" content="@" />
    <meta property="twitter:title" content="הבעיה העשירית של הילברט - איך משוואת פל קשורה לכל העניין?">
    

<meta property="twitter:image" content="http://gadial.net/img/main/default-card.png" />


    
    <!-- RSS Feed -->
    <link rel="alternate" type="application/rss+xml" title="לא מדויק - RSS Feed" href="/feed.xml">
       
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>
    <link rel="stylesheet" href="/css/main.css">

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Hamburger menu button */
        .menu-toggle {
            display: none;
            background: none;
            border: none;
            font-size: 1.8em;
            color: white;
            cursor: pointer;
            padding: 0;
            line-height: 1;
        }
        
        .menu-toggle:hover {
            opacity: 0.8;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                display: flex;
                justify-content: space-between;
                align-items: center;
                margin-bottom: 0;
                padding: 10px 0;
            }
            
            .menu-toggle {
                display: block;
            }
            
            /* Hide nav links by default on mobile */
            .top-nav .nav-links {
                display: none;
                flex-direction: column;
                width: 100%;
                margin-top: 10px;
            }
            
            /* Show when expanded */
            .top-nav .nav-links.expanded {
                display: flex;
            }
            
            .top-nav .nav-links > a {
                text-align: center;
                padding: 12px;
                border-top: 1px solid rgba(255, 255, 255, 0.2);
            }
            
            .top-nav .search-box {
                width: 100%;
                flex-direction: column;
                margin-top: 10px;
                padding-top: 10px;
                border-top: 1px solid rgba(255, 255, 255, 0.2);
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
    </style>
</head>
<body>
    <nav class="top-nav">
        <div class="nav-container">
            <div class="site-title">
                <a href="/" style="color: white; text-decoration: none;">לא מדויק</a>
                <button class="menu-toggle" onclick="toggleMobileMenu()" aria-label="תפריט">
                    ☰
                </button>
            </div>
            <div class="nav-links" id="navLinks">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <a href="/categories/">קטגוריות</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2012/10/07/one_time_pad/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">פנקס חד-פעמי - הצופן המושלם (?)</span>
            </a>
            

            
            <a href="/2012/11/12/hilbert_tenth_exponential_function/" class="nav-link nav-next">
                <span class="nav-label">← פוסט חדש יותר</span>
                <span class="nav-title">הבעיה העשירית של הילברט - הפונקציה האקספוננציאלית היא דיופנטית</span>
            </a>
            
        </nav>
        
        
        <header>
            <h1>הבעיה העשירית של הילברט - איך משוואת פל קשורה לכל העניין?</h1>
            <div class="post-meta">
                <span class="date">2012-11-01</span>
                
                <span class="categories">
                    | קטגוריות:
                    
                    <a href="/categories/תורת המספרים.html">תורת המספרים</a>
                    
                </span>
                
                
                <span class="tags">
                    | תגיות:
                    
                    <a href="/tags/הבעיה העשירית של הילברט.html">הבעיה העשירית של הילברט</a>
                    
                    <a href="/tags/טכני.html">טכני</a>
                    
                    <a href="/tags/משוואת פל.html">משוואת פל</a>
                    
                </span>
                
            </div>
        </header>
        
        <article>
            <p>בואו נחזור לדבר על הבעיה העשירית של הילברט ש<a href="http://www.gadial.net/2012/09/15/hilbert_tenth_sequence_function/">עזבתי בשיא המתח</a> - בדיוק לפני החלק הטכני ביותר, שנתחיל לטפל בו הפעם. תזכורת קטנה למי שאין לו כוח לקרוא את הפוסטים הקודמים: המטרה שלנו היא להוכיח שהפונקציה <span class="math">\(f\left(n,k\right)=n^{k}\)</span> - "הפונקציה האקספוננציאלית" - היא דיופנטית. כלומר, שקיימת מערכת של משוואות פולינומיות בשלמים עם המון משתנים ששלושה מהם הם <span class="math">\(n,k,m\)</span> כך שלכל הצבה של ערכים ב-<span class="math">\(n,k,m\)</span>, יש פתרון למערכת המשוואות אם ורק אם <span class="math">\(m=n^{k}\)</span>. אפשר, כמובן, להתחיל מלהציג את מערכת המשוואות הזו, אבל היא כוללת שתיים-עשרה משוואות ולא מעט משתנים וממבט ראשון לא יהיה ברור מה הולך שם בכלל, אז נחכה עם זה קצת בסבלנות. לפני כן נטפל בבעיה לכאורה לא קשורה, אבל כזו שתוביל אותנו כמעט ישירות אל הפונקציה האקספוננציאלית: <a href="http://www.gadial.net/2012/08/31/pell_equation/">משוואת פל</a>.</p>
<p>כחלק מההכנה לפוסט הזה כתבתי פוסט על משוואת פל שאין צורך לחזור על כל מה שנאמר בו (מרטין דיוויס, במאמר על הבעיה העשירית של הילברט שאני מתבסס עליו, מוכיח מאפס את התכונות שהוא צריך באופן ישיר), אבל בואו נחזור על עיקרי הדברים הרלוונטיים. אם <span class="math">\(d\)</span> הוא מספר טבעי שאינו ריבוע, אז משוואת פל עם הפרמטר <span class="math">\(d\)</span> היא המשוואה <span class="math">\(x^{2}-dy^{2}=1\)</span> (בפוסט שלי השתמשתי ב-<span class="math">\(N\)</span> אבל עכשיו אני הולך לפי סגנון הכתיבה של דיוויס). מה שמעניין במשוואת פל הוא שלפתרונות שלה יש <strong>מבנה</strong> יפה במיוחד: קיים פתרון אחד שנקרא <strong>הפתרון היסודי</strong> ונסמן אותו בתור <span class="math">\(\left(x_{1},y_{1}\right)\)</span>, כך שכל פתרון אחד מתקבל כמעין חזקה של הפתרון היסודי.</p>
<p>ליתר דיוק, מה שעושים הוא להסתכל על המספר האלגברי <span class="math">\(x_{1}+\sqrt{d}y_{1}\)</span> ולקחת את החזקות שלו, כלומר מגדירים <span class="math">\(x_{n}+\sqrt{d}y_{n}=\left(x_{1}+\sqrt{d}y_{1}\right)^{n}\)</span>. למי שאין לו כוח להתעסק עם שורשים אפשר לעשות את זה גם באופן ישיר בצורה הבאה: אם <span class="math">\(\left(x_{n},y_{n}\right)\)</span> ו-<span class="math">\(\left(x_{k},y_{k}\right)\)</span> הם שני פתרונות של משוואת פל, אז אפשר לבנות מהם על ידי "כפל" פתרון חדש <span class="math">\(\left(x_{t},y_{t}\right)\)</span> שנראה כך:</p>
<p><span class="math">\(x_{t}=x_{n}x_{k}+dy_{n}y_{k}\)</span></p>
<p><span class="math">\(y_{t}=x_{n}y_{k}+x_{k}y_{n}\)</span></p>
<p>זוכרים משהו מזה? יפה. לא זוכרים? לא נורא, זה מה שצריך לזכור. בואו נעבור למה שדיוויס עושה. ראשית כל, <strong>למה</strong> הוא בכלל מתעניין במשוואת פל? ובכן, מצד אחד זו משוואה דיופנטית פשוטה - תנאי כמו <span class="math">\(x^{2}-dy^{2}=1\)</span> אפשר לקודד עם האמצעים שמותר לנו להשתמש בהם. מצד שני, הקטע הזה של "כל פתרון הוא חזקה של הפתרון היסודי" מתנהג כמו, ובכן, חזקה. זהו ה"גשר" שאנו זקוקים לו בין משהו דיופנטי ומשהו אקספוננציאלי. לדעתי זה די מגניב שזה נעשה באמצעות משוואת פל.</p>
<p>בשביל הצרכים שלו, דיוויס נזקק רק למשוואות פל מסוג מסויים: משוואות מהצורה <span class="math">\(x^{2}-dy^{2}=1\)</span> (עד כאן הכל כרגיל) כך ש-<span class="math">\(d=a^{2}-1\)</span>, עבור <span class="math">\(a>1\)</span> כלשהו. כלומר, המשוואות <span class="math">\(x^{2}-3y^{2}=1\)</span>, <span class="math">\(x^{2}-8y^{2}=1\)</span>, <span class="math">\(x^{2}-15y^{2}=1\)</span> וכדומה (כזכור, אם <span class="math">\(d\)</span> הוא ריבוע "ממש", כלומר אם <span class="math">\(d=a^{2}\)</span>, אז למשוואה אין פתרונות) למשוואות שבהן <span class="math">\(d=a^{2}-1\)</span> קל מאוד לתת פתרון: <span class="math">\(x=a,y=1\)</span> תמיד פותר את המשוואה, שהרי <span class="math">\(a^{2}-\left(a^{2}-1\right)1^{2}=a^{2}-a^{2}+1=1\)</span>. האם זהו הפתרון היסודי, כלומר הפתרון שבעזרת "חזקות" שלו (ביחס לפעולת ה"כפל" שהצגתי למעלה) אפשר לקבל את כל שאר הפתרונות הלא טריוויאליים של המשוואה?</p>
<p>כדי להוכיח את זה מספיק להוכיח שאם <span class="math">\(\left(x,y\right)\)</span> הוא פתרון כלשהו של המשוואה, אז לא ייתכן שמתקיים <span class="math">\(1<x+y\sqrt{d}&lt;a+\sqrt{d}\)</span>, כלמר אין פתרון למשוואה "בין" שני הפתרונות הבסיסיים <span class="math">\(\left(1,0\right)\)</span> ו-<span class="math">\(\left(a,1\right)\)</span>. זה מספיק כי אם <span class="math">\(a+\sqrt{d}&lt;x+y\sqrt{d}\)</span>, אז בוודאי שגם <span class="math">\(a+\sqrt{d}&lt;\left(x^{2}+dy^{2}\right)+\left(xy+yx\right)\)</span>, כלומר החזקה השניה של הפתרון <span class="math">\(\left(x,y\right)\)</span> לא יכולה לתת את <span class="math">\(\left(a,1\right)\)</span>, וגם החזקה השלישית וכן הלאה, מה שמאלץ את <span class="math">\(\left(a,1\right)\)</span> להיות הפתרון היסודי.</p>
<p>אם כן, בואו נניח בכשלילה ש-<span class="math">\(\left(x,y\right)\)</span> הוא פתרון של המשוואה שגם מקיים <span class="math">\(1<x+y\sqrt{d}&lt;a+\sqrt{d}\)</span>. כעת, מכיוון שמתקיים <span class="math">\(x^{2}-dy^{2}=1\)</span> הרי שאפשר לפרק את הביטוי הזה ולקבל</p>
<p><span class="math">\(\left(x-y\sqrt{d}\right)\left(x+y\sqrt{d}\right)=x^{2}-dy^{2}=1=a^{2}-d=\left(a-\sqrt{d}\right)\left(a+\sqrt{d}\right)\)</span></p>
<p>בואו נחלק את שני האגפים ב-<span class="math">\(x+y\sqrt{d}\)</span>. נקבל:</p>
<p><span class="math">\(x-y\sqrt{d}=a-\sqrt{d}\cdot\frac{a+\sqrt{d}}{x+y\sqrt{d}}&gt;a-\sqrt{d}\)</span></p>
<p>כי הרי הביטוי <span class="math">\(\frac{a+\sqrt{d}}{x+y\sqrt{d}}\)</span> הוא גדול מ-1 אם מניחים ש-<span class="math">\(x+y\sqrt{d}&lt;a+\sqrt{d}\)</span>. עכשיו, נכפול את שני האגפים במינוס 1, הסימן של אי השוויון יתהפך ולבסוף נקבל:</p>
<p><span class="math">\(-x+y\sqrt{d}&lt;-a+\sqrt{d}\)</span></p>
<p>אם נחבר את זה לאי השוויון <span class="math">\(x+y\sqrt{d}&lt;a+\sqrt{d}\)</span> נקבל בסופו של דבר ש-<span class="math">\(2y\sqrt{d}&lt;2\sqrt{d}\)</span>, כלומר <span class="math">\(y<1\)</span>. זה לכשעצמו עדיין לגיטימי - אולי <span class="math">\(y\)</span> שלילי, או אפס? לכן אנו נזקקים לעוד תעלול. נשים לב לכך שעל פי הנחתנו, <span class="math">\(x+y\sqrt{d}&gt;1\)</span> ולכן <span class="math">\(\left(x-y\sqrt{d}\right)=\frac{1}{x+y\sqrt{d}}&lt;1\)</span>, ולכן <span class="math">\(-x+y\sqrt{d}&gt;-1\)</span>, ואם נחבר את זה ל-<span class="math">\(1<x+y\sqrt{d}\)</span> נקבל ש-<span class="math">\(0<y\)</span>, כלומר <span class="math">\(0<y&lt;1\)</span>, כלומר <span class="math">\(y\)</span> בכלל לא מספר שלם, אבל רק מספרים שלמים הם פתרונות חוקיים של משוואת פל. זה מסיים את הסיפור. אני מודה, ההוכחה הזו היא לא הדבר הכי יפה בעולם.</p>
<p>עכשיו, משאנחנו יודעים מהו הפתרון היסודי, אפשר לתת סימון כללי לשאר הפתרונות החיוביים. מכיוון שהמשוואה שלנו תלויה גם ב-<span class="math">\(d\)</span>, אבל את <span class="math">\(d\)</span> כתבנו בתור <span class="math">\(a^{2}-1\)</span>, אנחנו משתמשים ב-<span class="math">\(x_{n}\left(a\right)\)</span> ו-<span class="math">\(y_{n}\left(a\right)\)</span> כדי לתאר את הפתרונות. פורמלית הסדרות הללו מוגדרות כך: <span class="math">\(x_{0}\left(a\right)=1,y_{0}\left(a\right)=0\)</span>, ובאופן אינדוקטיבי:</p>
<p><span class="math">\(x_{n+1}\left(a\right)=ax_{n}\left(a\right)+dy_{n}\left(a\right)\)</span></p>
<p><span class="math">\(y_{n+1}\left(a\right)=ay_{n}\left(a\right)+x_{n}\left(a\right)\)</span></p>
<p>או בצורה טיפה יותר אלגנטית אבל לא מפורשת, <span class="math">\(x_{n}\left(a\right)+y_{n}\left(a\right)\sqrt{d}=\left(a+\sqrt{d}\right)^{n}\)</span>. אבחנה חביבה של דיוויס בנקודה הזו היא שהנוסחה הזו דומה באופיה לנוסחת אוילר, <span class="math">\(\cos\theta+i\sin\theta=e^{i\theta}\)</span>. כאן <span class="math">\(\cos\)</span> מיוצג על ידי <span class="math">\(x_{n}\left(a\right)\)</span>, <span class="math">\(\sin\)</span> מיוצג על ידי <span class="math">\(y_{n}\left(a\right)\)</span>, במקום <span class="math">\(i\)</span> יש לנו את <span class="math">\(\sqrt{d}\)</span> ובמקום <span class="math">\(e^{i}\)</span> יש לנו את <span class="math">\(a+\sqrt{d}\)</span>. דיוויס מצביע על כך שניתן להשתמש בייצוג המעריכי הזה כדי לקבל בקלות נוסחאות לחיבור וחיסור (למעשה, כבר יש לנו את הנוסחה לחיבור...) שמזכירות את הנוסחאות המקבילות מטריגו - ושוב, לא במקרה! הדרך הכי טובה לפתח את הנוסחאות מטריגו היא לעבור דרך נוסחת אוילר שפשוט נותנת לנו אותן במתנה. אני מציע לכם לשחק קצת עם המשוואות ולהוכיח את הנוסחאות הללו לעצמכם בדרך הזו:</p>
<p><span class="math">\(x_{m\pm n}=x_{m}x_{n}\pm dy_{m}y_{n}\)</span></p>
<p><span class="math">\(y_{m\pm n}=x_{n}y_{m}\pm x_{m}y_{n}\)</span></p>
<p>שימו לב שכבר התעצלתי מלכתוב את ה-<span class="math">\(\left(a\right)\)</span> אחרי ה-<span class="math">\(x_{n},y_{n}\)</span> וכך גם אמשיך לעשות בהמשך אם זהותו המדויקת של ה-<span class="math">\(a\)</span> לא רלוונטית באותו רגע או ברורה מההקשר.</p>
<p>עכשיו בואו ננסה להבין כמה תכונות תורת-מספריות של הפתרונות הללו שיהיו חשובות בהמשך. <strong>אני מזהיר מראש</strong> - מכאן ועד סוף הפוסט לא תהיה שום תובנה מהותית לגבי מה לעזאל הולך כאן. רק אוסף של הרבה תכונות, כולן פשוטות בפני עצמן, שבהן נשתמש בצורה אינטנסיבית בפוסט הבא, שבו סוף סוף נדבר על איך מוכיחים שהפונקציה האקספוננציאלית היא דיופנטית. אתם יכולים לדלג על המשך הפוסט אלא אם אתם רוצים (כמוני) לוודא שאתם מבינים את כל מה שהולך בהוכחה הזו.</p>
<p>בתור התחלה, <span class="math">\(x_{n},y_{n}\)</span> הם <strong>זרים</strong> - אין להם מחלק משותף חיובי גדול מ-1. זה מסומן בתור <span class="math">\(\left(x_{n},y_{n}\right)=1\)</span>. למה? פשוט: אם <span class="math">\(d\)</span> חיובי מחלק את <span class="math">\(x_{n}\)</span> ואת <span class="math">\(y_{n}\)</span> אז הוא בוודאי מחלק גם את <span class="math">\(x_{n}^{2}\)</span> ואת <span class="math">\(dy_{n}^{2}\)</span> ולכן גם מחלק את ההפרש ביניהם, שהוא 1. אם <span class="math">\(d\)</span>הוא חיובי ומחלק את 1, הוא בהכרח 1 בעצמו.</p>
<p>קצת יותר מעניינת הטענה ש-<span class="math">\(y_{n}\)</span> מחלק את <span class="math">\(y_{nk}\)</span>. זה מן הסתם נכון עבור <span class="math">\(k=1\)</span> אבל לערכים גדולים יותר יש צורך להוכיח זאת באינדוקציה, בעזרת נוסחת החיבור שלנו:</p>
<p><span class="math">\(y_{n\left(k+1\right)}=y_{nk+n}=x_{n}y_{nk}+x_{nk}y_{n}\)</span></p>
<p>מהנחת האינדוקציה עולה ש-<span class="math">\(y_{n}\)</span> מחלק את <span class="math">\(y_{nk}\)</span> ולכן את <span class="math">\(x_{n}y_{nk}\)</span>, וברור שהוא מחלק את <span class="math">\(x_{nk}y_{n}\)</span>, ולכן קיבלנו ש-<span class="math">\(y_{n}\)</span> מחלק את <span class="math">\(y_{n\left(k+1\right)}\)</span>. האם יש עוד איברים בסדרת ה-<span class="math">\(y\)</span>-ים אותם <span class="math">\(y_{n}\)</span> יכול לחלק? מסתבר שלא. נניח ש-<span class="math">\(y_{n}\)</span> מחלק את <span class="math">\(y_{t}\)</span> אבל <span class="math">\(n\)</span> לא מחלק את <span class="math">\(t\)</span>. אז אפשר לחלק אותם עם שארית, כלומר לכתוב <span class="math">\(t=qn+r\)</span> כאשר <span class="math">\(0<r&lt;n\)</span> היא השארית. נקבל: <span class="math">\(y_{t}=x_{r}y_{nq}+x_{nq}y_{r}\)</span>. אם <span class="math">\(y_{n}\)</span> מחלק את הביטוי הזה, אז מכיוון שאנו יודעים שהוא מחלק את <span class="math">\(y_{nq}\)</span> נקבל שהוא חייב לחלק את <span class="math">\(x_{nq}y_{r}\)</span>. כעת, <span class="math">\(\left(y_{nq},x_{nq}\right)=1\)</span> ולכן לא ייתכן ש-<span class="math">\(y_{n}\)</span> יחלק את <span class="math">\(x_{nq}\)</span>, אחרת הוא היה גורם משותף שלו ושל <span class="math">\(y_{nq}\)</span>. לכן בהכרח <span class="math">\(y_{n}\)</span> מחלק את <span class="math">\(y_{r}\)</span>, אבל זה בלתי אפשרי כי <span class="math">\(y_{n}&gt;y_{r}\)</span>! סוף הסיפור.</p>
<p>אתם בוודאי תוהים לאן אני חותר עם כל התכונות הללו. המטרה היא למצוא משהו שאפשר לקודד דיופנטית איכשהו ויאפשר לנו לאפיין את הסדרות <span class="math">\(x_{n},y_{n}\)</span> במדויק. הכיוון המבטיח ביותר הוא תכונות של הסדרות הללו מודולו משהו. כזכור, <span class="math">\(a\equiv_{n}b\)</span> פירושו ש-<span class="math">\(n\)</span> מחלק את <span class="math">\(a-b\)</span> (ובמילים אחרות, שהשארית של חלוקת <span class="math">\(a\)</span> ו-<span class="math">\(b\)</span> ב-<span class="math">\(n\)</span> היא זהה). הנה דוגמה ראשונה לתכונת מודולו:</p>
<p><span class="math">\(y_{nk}\equiv_{y_{n}^{3}}kx_{n}^{k-1}y_{n}\)</span></p>
<p>טוב, במבט ראשון המשוואה הזו נראית מונפצת לגמרי. איך בכלל הגיעו אליה? התשובה היא שמישהו כנראה ניסה, על מנת להבין את הסדרות <span class="math">\(x_{n},y_{n}\)</span>, לשחק איתן כמה שיותר. הוא כנראה הסתכל על האיבר <span class="math">\(x_{nk}+y_{nk}\sqrt{d}=\left(x_{n}+y_{n}\sqrt{d}\right)^{k}\)</span> ושאל את עצמו - הממ, מה יקרה אם פשוט נפתח את הסוגריים באמצעות הבינום של ניוטון (הדרך ה"רגילה" לפתוח סוגריים שכאלה)? התשובה היא שנקבל:</p>
<p><span class="math">\(\left(x_{n}+y_{n}\sqrt{d}\right)^{k}=\sum_{i=0}^{k}{k \choose i}x_{n}^{k-i}\left(y_{n}\sqrt{d}\right)^{i}=\sum_{i=0}^{k}{k \choose i}x_{n}^{k-i}y_{n}^{i}d^{\frac{i}{2}}\)</span></p>
<p>שימו לב ל-<span class="math">\(d^{\frac{i}{2}}\)</span>. עבור הערכים הזוגיים של <span class="math">\(i\)</span> זהו מספר טבעי, ולכן כל הגורם <span class="math">\({k \choose i}x_{n}^{k-i}y_{n}^{i}d^{\frac{i}{2}}\)</span> יתרום ל-<span class="math">\(x_{nk}\)</span> במקרה הזה. עבור <span class="math">\(i\)</span> אי זוגי נקבל <span class="math">\(\sqrt{d}\)</span> בחזקת משהו אי זוגי, ולכן כל הגורם יתרום ל-<span class="math">\(y_{nk}\sqrt{d}\)</span>. אם נחלק ב-<span class="math">\(\sqrt{d}\)</span> את שני האגפים נקבל שהגורם הזה תורם <span class="math">\({k \choose i}x_{n}^{k-i}y_{n}^{i}d^{\frac{i-1}{2}}\)</span> ל-<span class="math">\(y_{nk}\)</span>. לכן קיבלנו:</p>
<p><span class="math">\(y_{nk}=\sum_{\begin{array}{c}i=1\\i\text{ odd}\end{array}}^{k}{k \choose i}x_{n}^{k-i}y_{n}^{i}d^{\frac{i-1}{2}}\)</span></p>
<p>עכשיו משתמשים בתעלול שמשתמשים בו כל הזמן בתורת המספרים (תצטרכו להאמין לי). שמים לב לכך שפרט לאיבר הראשון בסכום, זה שמתקבל עבור <span class="math">\(i=1\)</span>, עבור כל שאר האיברים מתקיים <span class="math">\(i\ge3\)</span> ולכן <span class="math">\(y_{n}^{3}\)</span> מחלק את כולם, ולכן מודולו <span class="math">\(y_{n}^{3}\)</span> הם נעלמים (זו הסיבה שבגללה בוחרים <span class="math">\(y_{n}^{3}\)</span> דווקא - כדי שהמודולוס יהיה גדול יחסית ועדיין יישאר לנו ביטוי פשוט יחסית. לכן נישאר רק עם האיבר הראשון:</p>
<p><span class="math">\(y_{nk}\equiv_{y_{n}^{3}}{k \choose 1}x_{n}^{k-1}y_{n}=kx_{n}^{k-1}y_{n}\)</span></p>
<p>פתאום הביטוי הזה כבר לא נראה מפחיד כל כך. לפחות לא בשבילי. כמובן, עדיין לא ברור בשביל מה הוא טוב. אז הנה המסקנה המיידית שלו: מה קורה אם במשוואה שקיבלנו נציב <span class="math">\(k=y_{n}\)</span>? נקבל מייד</p>
<p><span class="math">\(y_{ny_{n}}\equiv_{y_{n}^{3}}y_{n}x_{n}^{y_{n}-1}y_{n}=y_{n}^{2}x_{n}^{y_{n}-1}\)</span></p>
<p>שזה אומר, בצורה הכי מפורשת שרק אפשר, ש-<span class="math">\(y_{ny_{n}}-y_{n}^{2}x_{n}^{y_{n}-1}=\alpha\cdot y_{n}^{3}\)</span>, כאשר <span class="math">\(\alpha\)</span> הוא מספר שלם לא מעניין כלשהו. נעביר אגפים, נוציא גורם משותף, ונקבל:</p>
<p><span class="math">\(y_{ny_{n}}=y_{n}^{2}\left(x_{n}^{y_{n}-1}+\alpha y_{n}\right)\)</span></p>
<p>כלומר, המסקנה שלנו היא ש-<span class="math">\(y_{n}^{2}\)</span> מחלק את <span class="math">\(y_{ny_{n}}\)</span>. עוד תכונת התחלקות של הסדרה <span class="math">\(y_{n}\)</span>! כמו בתכונת ההתחלקות הקודמת, אנחנו גם רוצים להבין מה קורה בכיוון ההפוך. כלומר, אם <span class="math">\(y_{n}^{2}\)</span> מחלק <span class="math">\(y_{t}\)</span> כלשהו, אז מה אפשר לדעת על <span class="math">\(t\)</span>? במקרה שלנו אפשר להוכיח שבהכרח <span class="math">\(y_{n}\)</span> מחלק את <span class="math">\(t\)</span>. למה? טוב, ראשית, אם <span class="math">\(y_{n}^{2}\)</span> מחלק את <span class="math">\(y_{t}\)</span> אז בוודאי שגם <span class="math">\(y_{n}\)</span> מחלק אותו, וכבר ראינו שזה גורר ש-<span class="math">\(n\)</span> מחלק את <span class="math">\(t\)</span>, כלומר אפשר לכתוב <span class="math">\(t=nk\)</span>. עכשיו, <span class="math">\(y_{t}=y_{nk}\equiv_{y_{n}^{3}}kx_{n}^{k-1}y_{n}\)</span>, ולכן בגלל ש-<span class="math">\(y_{n}^{2}\)</span> מחלק את <span class="math">\(y_{t}\)</span> נקבל שהוא מחלק גם את <span class="math">\(kx_{n}^{k-1}y_{n}\)</span>, כלומר <span class="math">\(y_{n}\)</span> מחלק את <span class="math">\(kx_{n}^{k-1}\)</span>. כמו כן, <span class="math">\(\left(y_{n},x_{n}\right)=1\)</span> ולכן <span class="math">\(y_{n}\)</span> מחלק את <span class="math">\(k\)</span>, אבל <span class="math">\(t=nk\)</span> ולכן <span class="math">\(y_{n}\)</span> מחלק את <span class="math">\(t\)</span> - סיימנו.</p>
<p>לעצור. לנשום עמוק. אני כרגע יכול לראות רק "מחלק... מחלק... מחלק..." בכל מקום. זה לא שמשהו עד כה היה מסובך במיוחד אבל זה ים של פרטים שלא ברור עדיין לאן הם מובילים. קצת סבלנות ונגיע.</p>
<p>בואו נעבור לדבר עכשיו על משהו קצת שונה שקשור לסדרות <span class="math">\(x_{n},y_{n}\)</span> - אפשר להציג אותן גם באמצעות נוסחת נסיגה. בפרט:</p>
<p><span class="math">\(x_{n+1}=2ax_{n}-x_{n-1}\)</span></p>
<p><span class="math">\(y_{n+1}=2ay_{n}-y_{n-1}\)</span></p>
<p>ההוכחה כמעט מיידית באמצעות הנוסחאות שלנו ל-<span class="math">\(x_{n\pm m}\)</span> ו-<span class="math">\(y_{n\pm m}\)</span> ואתם מוזמנים לנסות ולמצוא אותה בעצמכם.</p>
<p>מה שנחמד בנוסחאות הנסיגה הללו הוא שהן מאפשרות להוכיח טענות על הסדרות <span class="math">\(x_{n},y_{n}\)</span> אינדוקטיבית. למשל, בואו נוכיח ש-<span class="math">\(y_{n}\equiv_{a-1}n\)</span>: ראשית כל בודקים ישירות שזה מתקיים עבור <span class="math">\(n=0,1\)</span>, ושנית:</p>
<p><span class="math">\(y_{n+1}=2ay_{n}-y_{n-1}\equiv_{a-1}2n-\left(n-1\right)=n+1\)</span> (השתמשתי כאן בכך ש-<span class="math">\(a\equiv_{a-1}1\)</span>)</p>
<p>כמו כן, וזה כבר מעניין למדי, אם <span class="math">\(a\equiv_{c}b\)</span> אז לכל <span class="math">\(n\)</span> מתקיים ש-<span class="math">\(x_{n}\left(a\right)\equiv_{c}x_{n}\left(b\right)\)</span> ו-<span class="math">\(y_{n}\left(a\right)\equiv_{c}y_{n}\left(b\right)\)</span>. גם ההוכחה פה היא מיידית מתוך נוסחת הנסיגה, כאשר המקרים <span class="math">\(n=0,1\)</span>טריוויאליים (מבחן - היכן אנו משתמשים שם בכך ש-<span class="math">\(a\equiv_{c}b\)</span>?). בכל הנוגע לצעד:</p>
<p><span class="math">\(y_{n+1}\left(a\right)=2ay_{n}\left(a\right)-y_{n-1}\left(a\right)\equiv_{c}2by_{n}\left(b\right)-y_{n-1}\left(b\right)=y_{n+1}\left(b\right)\)</span></p>
<p>ואותו דבר בדיוק עבור <span class="math">\(x_{n}\)</span>.</p>
<p>עוד שעשוע הוא להיווכח בכך ש-<span class="math">\(y_{n}\)</span> הוא זוגי עבור <span class="math">\(n\)</span> זוגי, ואי זוגי עבור <span class="math">\(n\)</span> אי זוגי. את זה אפשר להסיק מהסתכלות על נוסחת הנסיגה מודולו 2:</p>
<p><span class="math">\(y_{n+1}=2ay_{n}-y_{n-1}\equiv_{2}y_{n-1}\)</span></p>
<p>ובגלל ש-<span class="math">\(y_{0}\)</span> זוגי ו-<span class="math">\(y_{1}\)</span> אי זוגי התוצאה נובעת.</p>
<p>רוצים עוד משהו? לא? ובכן, אין לכם ברירה. התוצאה הבאה היא באמת משהו שנראה הזוי לחלוטין ממבט ראשון ולא ברור מאיפה זה הגיע (ועד לשלב מתקדם יותר גם לא נבין מה עושים עם זה):</p>
<p><span class="math">\(x_{n}\left(a\right)-y_{n}\left(a\right)\left(a-y\right)\equiv_{2ay-y^{2}-1}y^{n}\)</span></p>
<p>מי זה <span class="math">\(y\)</span>? מספר כלשהו. אז למה דווקא לסמן אותו ב-<span class="math">\(y\)</span>? כדי לדבוק בסימונים של דיוויס.</p>
<p>ההוכחה, כרגיל, דורשת קודם כל לבדוק את המקרה של <span class="math">\(n=0,1\)</span>. בואו נעשה את זה במפורש הפעם:</p>
<p><span class="math">\(x_{0}\left(a\right)-y_{0}\left(a\right)\left(a-y\right)=1-0\left(a-y\right)=1\equiv_{2ay-y^{2}-1}y^{0}\)</span></p>
<p><span class="math">\(x_{1}\left(a\right)-y_{1}\left(a\right)\left(a-y\right)=a-1\left(a-y\right)=y\equiv_{2ay-y^{2}-1}y^{1}\)</span></p>
<p>ועכשיו נמשיך אינדוקטיבית:</p>
<p><span class="math">\(x_{n+1}\left(a\right)-y_{n+1}\left(a\right)\left(a-y\right)=2a\left[x_{n}\left(a\right)-y_{n}\left(a-y\right)\right]-\left[x_{n-1}\left(a\right)-y_{n-1}\left(a-y\right)\right]\equiv_{2ay-y^{2}-1}2ay^{n}-y^{n-1}\)</span></p>
<p>עוד לא סיימנו:</p>
<p><span class="math">\(2ay^{n}-y^{n-1}=y^{n-1}\left(2ay-1\right)\equiv_{2ay-y^{2}-1}y^{n-1}y^{2}=y^{n+1}\)</span></p>
<p>לב העניין כאן הוא המעבר <span class="math">\(\left(2ay-1\right)\equiv_{2ay-y^{2}-1}y^{2}\)</span> - ודאו שאתם מבינים למה הוא נכון.</p>
<p>עכשיו בואו נבין משהו על קצב הגידול של <span class="math">\(x_{n},y_{n}\)</span>. נתחיל מ-<span class="math">\(y_{n}\)</span>. כזכור, <span class="math">\(y_{n+1}=y_{n}x_{1}+y_{1}x_{n}=ay_{n}+x_{n}\)</span>, ולכן <span class="math">\(y_{n+1}&gt;ay_{n}\)</span> - בפרט אפשר להסיק ש-<span class="math">\(y_{n}\)</span> חיובי לכל <span class="math">\(n\)</span> (לא נצטרך יותר מזה).</p>
<p>בכל הנוגע ל-<span class="math">\(x_{n}\)</span>, יש לנו את הנוסחה <span class="math">\(x_{n+1}=x_{n}x_{1}+dy_{n}y_{1}=ax_{n}+dy_{n}\)</span>. אז <span class="math">\(x_{n+1}&gt;ax_{n}\)</span> לכל <span class="math">\(n\)</span>, ולכן אפשר להראות באינדוקציה ש-<span class="math">\(x_{n}\ge a^{n}\)</span>, כלומר הסדרה גדלה בקצב שהוא לפחות אקספוננציאלי. זה חסם מלמטה, אבל האם אפשר לחסום גם מלמעלה? ובכן, בקלות, עם נוסחת הנסיגה של <span class="math">\(x_{n}\)</span>: <span class="math">\(x_{n+1}=2ax_{n}-x_{n-1}\le2ax_{n}\)</span> ולכן <span class="math">\(x_{n}\le\left(2a\right)^{n}\)</span>.</p>
<p>עוד טיפה וסיימנו. התכונה הבאה נראית מוזר למדי במבט ראשון:</p>
<p><span class="math">\(x_{2n\pm i}\equiv_{x_{n}}-x_{i}\)</span></p>
<p>אין כאן יותר מאשר שימוש בהגדרה:</p>
<p><span class="math">\(x_{2n\pm i}=x_{n}x_{n\pm i}+dy_{n}y_{n\pm i}\equiv_{x_{n}}dy_{n}\left(y_{n}x_{i}\pm x_{n}y_{i}\right)\equiv_{x_{n}}dy_{n}^{2}x_{i}=\left(x_{n}^{2}-1\right)x_{i}\equiv_{x_{n}}-x_{i}\)</span></p>
<p>כאן השתמשנו בכך ש-<span class="math">\(x_{n}^{2}-dy_{n}^{2}=1\)</span>, ולכן <span class="math">\(dy_{n}^{2}=x_{n}^{2}-1\)</span>.</p>
<p>מסקנה מיידית היא ש-<span class="math">\(x_{4n\pm i}\equiv_{x_{n}}x_{i}\)</span>, כי <span class="math">\(x_{4n\pm i}=x_{2n+\left(2n\pm i\right)}\equiv_{x_{n}}-x_{2n\pm i}\equiv_{x_{n}}x_{i}\)</span>.</p>
<p>עכשיו לתוצאה שההוכחה שלה תהיה טיפה יותר ארוכה, אבל כבר נראית די מעניינת: אם <span class="math">\(x_{i}\equiv_{x_{n}}x_{j}\)</span> כך ש-<span class="math">\(i\le j\le2n\)</span> ו-<span class="math">\(n>0\)</span> אז <span class="math">\(i=j\)</span> למעט המקרה <span class="math">\(a=2,n=1,i=0,j=2\)</span>. זה מעניין כי זה מראה שאפשר לזהות בצורה ייחודית, בערך, איברים ב-<span class="math">\(x_{n}\left(a\right)\)</span> על פי תכונות התחלקות שלהם, וזה משהו שאפשר לקודד דיופנטית, בערך.</p>
<p>בדרך כלל כשמדברים על חישובים מודולו <span class="math">\(n\)</span> (ל-<span class="math">\(n\)</span> כלשהו) אנו מסתכלים על הקבוצה <span class="math">\(\left\{ 0,1,2,\dots,n-1\right\} \)</span> ועושים בה את החשבון. אבל בתיאוריה יכלנו לעבוד גם עם הקבוצה <span class="math">\(\left\{ -1,0,\dots,n-2\right\} \)</span> או עם הרבה קבוצות אחרות - העיקר הוא רק למצוא קבוצה שבה אין שני מספרים ששקולים מודולו <span class="math">\(n\)</span>, ויש נציג לכל מחלקת שקילות מודולו <span class="math">\(n\)</span> (בניסוח פשוט, לכל מספר בין <span class="math">\(0\)</span> ל-<span class="math">\(n-1\)</span> יש בקבוצה איבר ששקול לו מודולו <span class="math">\(n\)</span>). בתורת המספרים לעתים מאוד נוח לעבוד עם קבוצת נציגים שאיננה <span class="math">\(\left\{ 0,1,\dots,n-1\right\} \)</span> אלא כוללת בחציה מספרים שליליים, כאילו הזזנו את הקבוצה <span class="math">\(\left\{ 0,1,\dots,n-1\right\} \)</span> מרחק של חצי <span class="math">\(n\)</span> בערך. כאשר <span class="math">\(n\)</span> אי זוגי אין כזה דבר, "חצי <span class="math">\(n\)</span>", אבל אפשר לדבר על המספר <span class="math">\(q=\frac{n-1}{2}\)</span> שהוא מספר שלם, ואז להתבונן על קבוצת הנציגים <span class="math">\(\left\{ -q,-q+1,\dots,-1,0,1,\dots,q\right\} \)</span> שכוללת בדיוק <span class="math">\(q\)</span> מספרים חיוביים, <span class="math">\(q\)</span> מספרים שליליים ואת <span class="math">\(0\)</span>, כלומר <span class="math">\(2q+1=n\)</span> מספרים, ומכיוון שהם כולם ברצף ההפרש בין אף זוג שלהם לא יכול להתחלק ב-<span class="math">\(n\)</span> (ההפרש המקסימלי הוא <span class="math">\(q-\left(-q\right)=2q=n-1\)</span>). כלומר, זו אכן קבוצת נציגים לגיטימית. כפי שאמרתי, לעתים נוח יותר לעבוד עם הקבוצה הזו וכך גם נעשה עכשיו.</p>
<p>אז בואו נניח ש-<span class="math">\(x_{n}\)</span> הוא אי זוגי וניקח את אוסף השאריות מ-<span class="math">\(-q\)</span> עד <span class="math">\(q\)</span> כאשר <span class="math">\(q=\frac{x_{n}-1}{2}\)</span>. עכשיו, בואו נסתכל לרגע במספרים <span class="math">\(x_{0},x_{1},x_{2},\dots,x_{n-1}\)</span>. ראשית, יש בדיוק <span class="math">\(n\)</span> כאלו. שנית, זו סדרה עולה: <span class="math">\(1=x_{0}&lt;x_{1}&lt;x_{2}&lt;\dots&lt;x_{n-1}&lt;x_{n}\)</span> וזאת בגלל נוסחת הנסיגה שמגדירה את ה-<span class="math">\(x_{n}\)</span>-ים. זה בפרט אומר שכל ה-<span class="math">\(x_{i}\)</span>-ים הללו שונים זה מזה מודולו <span class="math">\(x_{n}\)</span> (למה?). כעת, אפשר לחסום את הגודל של האיבר המקסימלי בסדרה: אנחנו יודעים ש-<span class="math">\(x_{n}=ax_{n-1}+dy_{n-1}\ge ax_{n-1}\)</span> ולכן <span class="math">\(x_{n-1}\le\frac{x_{n}}{a}\le\frac{x_{n}}{2}\)</span>. נובע מזה ש-<span class="math">\(x_{n-1}\le q\)</span> (כי <span class="math">\(x_{n-1}\)</span> הוא שלם ואילו <span class="math">\(q\)</span> הוא הערך השלם התחתון של <span class="math">\(\frac{x_{n}}{2}\)</span>). במילים אחרות, ה-<span class="math">\(x_{i}\)</span>-ים מתאימים <strong>לשאריות חיוביות</strong> בתוך הקבוצה <span class="math">\(\left\{ -q,-q+1,\dots,-1,0,1,\dots,q\right\} \)</span>.</p>
<p>בואו נסתכל עכשיו על המספרים ש<strong>מעבר</strong> ל-<span class="math">\(x_{n}\)</span>: <span class="math">\(x_{n+1},x_{n+2},\dots,x_{2n}\)</span>. לפני רגע ראינו את התכונה <span class="math">\(x_{2n\pm i}\equiv_{x_{n}}-x_{i}\)</span> ועכשיו היא תועיל לנו: היא אומרת שהסדרה <span class="math">\(x_{n+1},x_{n+2},\dots,x_{2n}\)</span> שקולה מודולו <span class="math">\(x_{n}\)</span> לסדרה <span class="math">\(-x_{n-1},-x_{n-2},\dots,-x_{0}\)</span>. מכיוון שה-<span class="math">\(x_{i}\)</span>-ים התאימו לשאריות חיוביות, זה אומר שה-<span class="math">\(x_{n+i}\)</span>-ים מתאימים לשאריות <strong>שליליות</strong> בתוך הקבוצה <span class="math">\(\left\{ -q,-q+1,\dots,-1,0,1,\dots,q\right\} \)</span>. השאריות החיוביות והשליליות בקבוצה לא שקולות זו לזו, ולכן קיבלנו שכל ה-<span class="math">\(x_{i}\)</span>-ים עד <span class="math">\(i\le2n\)</span> לא שקולים האחד לשני (אם אתם עדיין לא משוכנעים נסו להשלים את ההוכחה).</p>
<p>זה טיפל רק במקרה שבו <span class="math">\(x_{n}\)</span> אי זוגי. אם הוא זוגי אז נסמן <span class="math">\(q=\frac{x_{n}}{2}\)</span> ואוסף השאריות יהיה הפעם <span class="math">\(\left\{ -q+1,-q+1,\dots,-1,0,1,\dots,q\right\} \)</span>, כלומר הקצה השמאלי הוא לא <span class="math">\(-q\)</span> אלא מספר שגדול ממנו ב-1. מתי זה יכול להפריע להוכחה שלעיל? רק אם איכשהו הסדרה <span class="math">\(x_{i}\)</span> מגיעה אל <span class="math">\(q\)</span>, והיא יכולה להגיע רק באיבר האחרון שלה, כלומר <span class="math">\(x_{n-1}=q=\frac{x_{n}}{2}\)</span>. זה מקרה קצה, אבל זה עשוי להתרחש. אם זה התרחש, בואו נראה מה נוסחת הנסיגה של <span class="math">\(x_{n}\)</span> אומרת לנו:</p>
<p><span class="math">\(x_{n}=ax_{n-1}+dy_{n-1}=a\frac{x_{n}}{2}+dy_{n-1}\)</span></p>
<p>מתי זה יכול לקרות? מכיוון ש-<span class="math">\(a\ge2\)</span>, הדרך היחידה שבה נוכל לקבל שוויון היא אם <span class="math">\(a=2\)</span> (אחרת <span class="math">\(a\frac{x_{n}}{2}+dy_{n-1}&gt;x_{n}\)</span>), ובמקרה זה בהכרח <span class="math">\(y_{n-1}=0\)</span>, אבל זה קורה רק עבור <span class="math">\(n=1\)</span>. הנה הוכחנו שאנחנו במקרה הפרטי היחיד שסייגנו החוצה מראש בניסוח המשפט.</p>
<p>יפה, הוכחנו את המשפט, בואו נרחיב אותו טיפה ונראה שאם <span class="math">\(x_{i}\equiv_{x_{n}}x_{j}\)</span> תוך שאנו מאלצים את <span class="math">\(i\)</span> להיות קטן יותר - <span class="math">\(0<i\le n\)</span> אבל מרשים ל-<span class="math">\(j\)</span> להיות גדול יותר - <span class="math">\(0\le j<4n\)</span>, אז או ש-<span class="math">\(j=i\)</span> כמקודם או ש-<span class="math">\(j=4n-i\)</span>. ההוכחה פשוטה: אם <span class="math">\(j\le2n\)</span> פשוט נשתמש במשפט שזה עתה הוכחנו. יש את ה"סכנה" שאנחנו במקרה היוצא מן הכלל, אבל אז <span class="math">\(j=0\)</span> (כי אסרנו על <span class="math">\(i\)</span> להיות 0) וזה מוביל לסתירה כי אז <span class="math">\(i=2>1=n\)</span>. בקיצור, החריג ההוא לא ממש רלוונטי במקרה הזה.</p>
<p>במקרה השני <span class="math">\(j>2n\)</span>. נסמן <span class="math">\(t=4n-j\)</span>, אז <span class="math">\(0<t&lt;2n\)</span>. כעת, זוכרים שהוכחנו מתישהו ש-<span class="math">\(x_{4n\pm j}\equiv_{x_{n}}x_{j}\)</span>? זה נותן לנו עכשיו ש-<span class="math">\(x_{t}\equiv_{x_{n}}x_{j}\equiv x_{i}\)</span> ולכן שוב, מהמשפט שזה עתה הוכחנו, <span class="math">\(t=i\)</span> (ולמה החריג למשפט לא יכול להתקיים כעת?)</p>
<p>רק עוד דבר אחד וסיימנו: נניח ש-<span class="math">\(0<i\le n\)</span> ומתקיים <span class="math">\(x_{i}\equiv_{x_{n}}x_{j}\)</span>, בלי שום הנחות על <span class="math">\(j\)</span>. מה נוכל לומר עליו? ובכן, בואו ננסה לחלק אותו ב-<span class="math">\(4n\)</span>, כלומר נרשום אותו בצורה <span class="math">\(j=4nt+r\)</span> כאשר <span class="math">\(0\le r<4n\)</span>. עכשיו, זכרו שוב ש-<span class="math">\(x_{4n\pm k}\equiv_{x_{n}}x_{k}\)</span> ושאפשר לכתוב <span class="math">\(4nt+r=4n+\left(4n\left(t-1\right)+r\right)\)</span>, ולכן <span class="math">\(x_{j}=x_{4nt+r}\equiv_{x_{n}}x_{4n\left(t-1\right)+r}\)</span>. אפשר להמשיך עם זה ולקבל בסופו של דבר <span class="math">\(x_{j}\equiv_{x_{n}}x_{r}\)</span>, ולכן <span class="math">\(x_{r}\equiv_{x_{n}}x_{i}\)</span>. עכשיו <span class="math">\(0\le r<4n\)</span> ולכן אפשר להשתמש במשפט הקודם עליו ולקבל <span class="math">\(i=r\)</span> או <span class="math">\(i=4n-r\)</span>. משני המקרים הללו נקבל ש-<span class="math">\(j\equiv_{4n}r\equiv_{4n}\pm i\)</span> (אחד משניהם, לא שניהם גם יחד!).</p>
<p>זהו. זה היה מייגע ביותר, אבל עכשיו קיבלנו די והותר כלי נשק להתמודדות עם שאלת הדיופנטיות של <span class="math">\(\left(x_{n},y_{n}\right)\)</span> בפרט, ושל הפונקציה האקספוננציאלית בכלל. בפוסט הבא זה גם יקרה בפועל.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function toggleMobileMenu() {
            const navLinks = document.getElementById('navLinks');
            navLinks.classList.toggle('expanded');
        }
        
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>