<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>היה זה תענוג לגזור - לא מדויק</title>
    <link rel="icon" type="image/x-icon" href="/favicon.ico">
    
    <meta name="description" content="לא מדויק - בלוג על מתמטיקה ומדעי המחשב" />
    <!-- Open Graph / Facebook -->
    <meta property="og:type" content="article">
    <meta property="og:url" content="https://gadial.net/2010/12/01/deriving_ourselves_to_death/">
    <meta property="og:title" content="היה זה תענוג לגזור">
    <meta property="og:description" content="לא מדויק - בלוג על מתמטיקה ומדעי המחשב">
    <meta property="og:site_name" content="לא מדויק">
    <meta property="og:image" content="http://gadial.net/img/main/default-card.png" />
        
    <!-- Twitter -->
    <meta name="twitter:card" content="summary">
    <meta name="twitter:url" content="https://gadial.net/2010/12/01/deriving_ourselves_to_death/">
    <meta name="twitter:description" content="לא מדויק - בלוג על מתמטיקה ומדעי המחשב">
    <meta name="twitter:site" content="@" />
    <meta property="twitter:title" content="היה זה תענוג לגזור">
    <meta property="twitter:image" content="http://gadial.net/img/main/default-card.png" />
    
    <!-- RSS Feed -->
    <link rel="alternate" type="application/rss+xml" title="לא מדויק - RSS Feed" href="/feed.xml">
       
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Hamburger menu button */
        .menu-toggle {
            display: none;
            background: none;
            border: none;
            font-size: 1.8em;
            color: white;
            cursor: pointer;
            padding: 0;
            line-height: 1;
        }
        
        .menu-toggle:hover {
            opacity: 0.8;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                display: flex;
                justify-content: space-between;
                align-items: center;
                margin-bottom: 0;
                padding: 10px 0;
            }
            
            .menu-toggle {
                display: block;
            }
            
            /* Hide nav links by default on mobile */
            .top-nav .nav-links {
                display: none;
                flex-direction: column;
                width: 100%;
                margin-top: 10px;
            }
            
            /* Show when expanded */
            .top-nav .nav-links.expanded {
                display: flex;
            }
            
            .top-nav .nav-links > a {
                text-align: center;
                padding: 12px;
                border-top: 1px solid rgba(255, 255, 255, 0.2);
            }
            
            .top-nav .search-box {
                width: 100%;
                flex-direction: column;
                margin-top: 10px;
                padding-top: 10px;
                border-top: 1px solid rgba(255, 255, 255, 0.2);
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        /* Force KaTeX content to wrap by overriding its internal structure */
        .katex-html {
            display: inline !important;
            white-space: normal !important;
        }
        
        .katex .base {
            display: inline !important;
            white-space: normal !important;
        }
        
        .katex .mord,
        .katex .mbin,
        .katex .mrel,
        .katex .mopen,
        .katex .mclose,
        .katex .mpunct,
        .katex .minner {
            display: inline !important;
            white-space: normal !important;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
            
            /* Hide post navigation on mobile */
            .post-navigation {
                display: none;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <div class="site-title">
                <a href="/" style="color: white; text-decoration: none;">לא מדויק</a>
                <button class="menu-toggle" onclick="toggleMobileMenu()" aria-label="תפריט">
                    ☰
                </button>
            </div>
            <div class="nav-links" id="navLinks">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <a href="/categories/">קטגוריות</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2010/11/27/integral/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">אז מה זה אינטגרל?</span>
            </a>
            

            
            <a href="/2010/12/05/tiling_riddle_and_inductions/" class="nav-link nav-next">
                <span class="nav-label">← פוסט חדש יותר</span>
                <span class="nav-title">חידת ריצוף, או - כשאינדוקציה מתמטית הופכת למגניבה</span>
            </a>
            
        </nav>
        
        
        <header>
            <h1>היה זה תענוג לגזור</h1>
            <div class="post-meta">
                <span class="date">2010-12-01</span>
                
                <span class="categories">
                    | קטגוריות:
                    
                    <a href="/categories/אנליזה מתמטית.html">אנליזה מתמטית</a>
                    
                </span>
                
                
                <span class="tags">
                    | תגיות:
                    
                    <a href="/tags/גם טכני זה כיף!.html">גם טכני זה כיף!</a>
                    
                    <a href="/tags/חשבון אינפיניטסימלי.html">חשבון אינפיניטסימלי</a>
                    
                    <a href="/tags/טכני.html">טכני</a>
                    
                    <a href="/tags/מתמטיקה תיכונית.html">מתמטיקה תיכונית</a>
                    
                    <a href="/tags/נגזרת.html">נגזרת</a>
                    
                </span>
                
            </div>
        </header>
        
        <article>
            <p><a href="http://www.gadial.net/2010/11/21/derivative/">באחד הפוסטים הקודמים</a> הצגתי את מושג הנגזרת, אך כל מה שעשיתי היה להציג את ההגדרה הפורמלית; אם כל מה שיש לנו הוא את ההגדרה הזו, אנחנו עדיין לא יכולים לעשות הרבה. בפוסט הזה אני רוצה להציג את הכלים והתוצאות הבסיסיות על חישוב פרקטי של נגזרות, כדי לשכנע אתכם בשני דברים: ראשית, שחישוב נגזרות הוא אכן פרקטי; ושנית, שהוא ממש <strong>כיף</strong>. אנחנו יוצאים להרפתקאה בג'ונגל כשאנחנו חמושים רק במספריים, ומסתבר שנוכל לפלס לעצמנו את דרך המלך באופן הזה.</p>
<p>אם כן, כזכור, הגדרתי נגזרת עבור פונקציות ממשיות, <span class="math">\(f:\mathbb{R}\to\mathbb{R}\)</span>, באופן הבא: <span class="math">\(f^{\prime}\left(x_{0}\right)=\lim_{h\to0}\frac{f\left(x_{0}+h\right)-f\left(x_{0}\right)}{h}\)</span>. הנגזרת הוגדרה באופן "נקודתי" - בהינתן נקודה <span class="math">\(x_{0}\)</span> מצאנו את ערך הנגזרת של הפונקציה בנקודה הזו. עם זאת, מה שאנחנו באמת רוצים הוא נגזרת "גלובלית" - בהינתן נוסחה עבור הפונקציה <span class="math">\(f\)</span>, להסיק ממנה נוסחה עבור הפונקציה <span class="math">\(f^{\prime}\)</span>. זה מה שנעשה בפוסט הזה.</p>
<p>בואו נתחיל ישר מללכלך את הידיים עם פונקציה פשוטה לדוגמה: <span class="math">\(f\left(x\right)=x^{n}\)</span>. כאן אפשר לחשב את הנגזרת לכל <span class="math">\(x_{0}\)</span> ישירות מתוך הגדרת הנגזרת, תוך שימוש ב<strong><a href="http://www.gadial.net/2010/06/22/newton_binom/">בינום של ניוטון</a>: </strong><span class="math">\(\left(x_{0}+h\right)^{n}=x_{0}^{n}+n\cdot x_{0}^{n-1}h+\sum_{i=2}^{n}{n \choose i}x_{0}^{n-i}h^{i}\)</span>. הסכום המפחיד באגף ימין אינו כל כך חשוב - כל מה שחשוב בו הוא שהוא <strong>מתחלק </strong>ב-<span class="math">\(h^{2}\)</span>. מדוע? כי כעת, מהו <span class="math">\(\frac{f\left(x_{0}+h\right)-f\left(x_{0}\right)}{h}\)</span>, לכל נקודה <span class="math">\(x_{0}\)</span> שרק תרצו? ובכן, <span class="math">\(f\left(x_{0}+h\right)=\left(x_{0}+h\right)^{n}\)</span> ואילו <span class="math">\(f\left(x_{0}\right)=x_{0}^{n}\)</span> ולכן לאחר ביצוע החיסור של שניהם נקבל במונה <span class="math">\(n\cdot x_{0}^{n-1}h+\sum_{i=2}^{n}{n \choose i}x_{0}^{n-i}h^{i}\)</span>. אחרי חלוקה ב-<span class="math">\(h\)</span> נקבל <span class="math">\(n\cdot x_{0}^{n-1}+\sum_{i=2}^{n}{n \choose i}x_{0}^{n-i}h^{i-1}\)</span> - ושימו לב, הסכום שבאגף ימין עדיין מתחלק ב-<span class="math">\(h\)</span>, כלומר אפשר לחשוב עליו בתור "<span class="math">\(h\)</span> כפול משהו". אבל עכשיו אנו משאיפים את <span class="math">\(h\)</span> לאפס, וזה גורם לסכום להיעלם (כי הדבר היחיד בו שמשתנה הוא <span class="math">\(h\)</span> השואפת לאפס). נשארנו עם <span class="math">\(n\cdot x_{0}^{n-1}\)</span>. זה מוביל אותנו לנוסחה הכללית: אם <span class="math">\(f\left(x\right)=x^{n}\)</span> אז <span class="math">\(f^{\prime}\left(x\right)=nx^{n-1}\)</span>. בפרט שימו לב שהנגזרת של <span class="math">\(f\left(x\right)=x\)</span> היא <span class="math">\(f^{\prime}\left(x\right)=1\)</span> ושהנגזרת של פונקציה קבועה - <span class="math">\(f\left(x\right)=c=c\cdot x^{0}\)</span> - היא <span class="math">\(f^{\prime}\left(x\right)=0\)</span> (התוצאה הזו מתאימה לאינטואיציה שלנו - אם ערך הפונקציה קבוע אז הפונקציה מתארת "עמידה במקום", כך שהמהירות של הפונקציה היא אפס).</p>
<p>בפני עצמה התוצאה הזו אולי לא עד כדי כך מעניינת, אך בשילוב עם תכונה נוספת של הנגזרת, התוצאה הזו נותנת לנו את הנגזרת של <strong>כל הפולינומים</strong> (ש<a href="http://www.gadial.net/2010/09/22/functions_overview_for_calculus/">כפי שהזכרתי כאן בעבר</a>, הן אולי הפונקציות המעניינות הבסיסיות ביותר). מהי התכונה? מה שמכונה <strong>הלינאריות</strong> של הנגזרת, וניתן לתאר בפשטות כך: אם <span class="math">\(f,g\)</span> הן שתי פונקציות גזירות (כלומר, יש להן נגזרת בכל נקודה בתחום שמעניין אותנו), אז <span class="math">\(\left(f+g\right)^{\prime}=f^{\prime}+g^{\prime}\)</span>. כמו כן, אם <span class="math">\(c\)</span> הוא מספר ממשי קבוע, אז <span class="math">\(\left(cf\right)^{\prime}=cf^{\prime}\)</span>. במילים: נגזרת של סכום היא סכום הנגזרות, ונגזרת של <span class="math">\(f\)</span>-כפולה-בקבוע היא הנגזרת של <span class="math">\(f\)</span> כשהיא (הנגזרת) מוכפלת באותו קבוע. מכאן מגיעים מיידית לנוסחה הבאה: <span class="math">\(\left(\sum_{k=0}^{n}a_{k}x^{k}\right)^{\prime}=\sum_{k=1}^{n}k\cdot a_{k}x^{k-1}\)</span>. ההוכחה של תכונת הלינאריות היא עסק מיידי אם כבר יש לנו את התכונה הדומה עבור גבולות; מתקיים:</p>
<p><span class="math">\(\left(f+g\right)^{\prime}\left(x_{0}\right)=\lim_{h\to0}\frac{\left(f+g\right)\left(x_{0}+h\right)-\left(f+g\right)\left(x_{0}\right)}{h}=\lim_{h\to0}\frac{f\left(x_{0}+h\right)+g\left(x_{0}+h\right)-f\left(x_{0}\right)-g\left(x_{0}\right)}{h}\)</span></p>
<p><span class="math">\(=\lim_{h\to0}\frac{f\left(x_{0}+h\right)-f\left(x_{0}\right)}{h}+\lim_{h\to0}\frac{g\left(x_{0}+h\right)-g\left(x_{0}\right)}{h}=f^{\prime}\left(x_{0}\right)+g^{\prime}\left(x_{0}\right)\)</span></p>
<p>הוכחה דומה עובדת גם עבור כפל בקבוע. המעבר היחיד כאן שהוא מתוחכם הוא הפירוק של הגבול האחד לשני גבולות - זה דורש הצדקה לא טריוויאלית, אך גם לא קשה במיוחד.</p>
<p>המזל שלנו לא נגמר כאן. מסתבר שקל לחשב גם את הנגזרת של מכפלת פונקציות: <span class="math">\(\left(fg\right)^{\prime}=f^{\prime}g+fg^{\prime}\)</span>. איך מגיעים לנוסחה הזו? שוב, על פי הגדרה:</p>
<p><span class="math">\(\left(fg\right)^{\prime}\left(x_{0}\right)=\lim_{h\to0}\frac{\left(fg\right)\left(x_{0}+h\right)-\left(fg\right)\left(x_{0}\right)}{h}=\lim_{h\to0}\frac{f\left(x_{0}+h\right)g\left(x_{0}+h\right)-f\left(x_{0}\right)g\left(x_{0}\right)}{h}\)</span></p>
<p>כאן אנחנו לכאורה נתקעים כי לא ברור איך אפשר לפשט את הנוסחה עוד; אבל אז נחלץ לעזרתנו טריק שימושי מאוד במתמטיקה - לחבר ולהחסיר את אותו איבר. אם אנחנו רוצים להחסיר מ-<span class="math">\(f\left(x_{0}+h\right)g\left(x_{0}+h\right)\)</span> איבר כך שנקבל בסופו של דבר משהו שנראה כמו הנגזרת של <span class="math">\(f\)</span>, מה עלינו להחסיר? די בבירור זה חייב להיות <span class="math">\(f\left(x_{0}\right)g\left(x_{0}+h\right)\)</span>, כי <span class="math">\(f\left(x_{0}\right)\)</span> הוא הגורם שחסר לנו כדי לקבל משהו שנראה כמו נגזרת של <span class="math">\(f\)</span>, ו-<span class="math">\(g\left(x_{0}+h\right)\)</span> הוא הגורם המשותף שאנחנו רוצים להוציא כדי להישאר רק עם <span class="math">\(f\)</span> בסוגריים.</p>
<p>בקיצור, אחרי חיסור וחיבור של האיבר הזה, אנו מקבלים את:</p>
<p><span class="math">\(\lim_{h\to0}\frac{f\left(x_{0}+h\right)g\left(x_{0}+h\right)-f\left(x_{0}\right)g\left(x_{0}+h\right)+f\left(x_{0}\right)g\left(x_{0}+h\right)-f\left(x_{0}\right)g\left(x_{0}\right)}{h}\)</span></p>
<p><span class="math">\(=\lim_{h\to0}\frac{g\left(x_{0}+h\right)\left(f\left(x_{0}+h\right)-f\left(x_{0}\right)\right)+f\left(x_{0}\right)\left(g\left(x_{0}+h\right)-g\left(x_{0}\right)\right)}{h}\)</span></p>
<p>ואת זה ניתן לפשט עוד קצת עם כללי הכפל והחיבור של גבולות. למשל, ברור ש-<span class="math">\(\lim_{h\to0}\frac{f\left(x_{0}\right)\left(g\left(x_{0}+h\right)-g\left(x_{0}\right)\right)}{h}=f\left(x_{0}\right)g^{\prime}\left(x_{0}\right)\)</span>. הבעיה היא דווקא במחובר הראשון, שעבורו קל לראות ש-<span class="math">\(\lim_{h\to0}\frac{g\left(x_{0}+h\right)\left(f\left(x_{0}+h\right)-f\left(x_{0}\right)\right)}{h}=f^{\prime}\left(x_{0}\right)\cdot\lim_{h\to0}g\left(x_{0}+h\right)\)</span>, אבל מהו <span class="math">\(\lim_{h\to0}g\left(x_{0}+h\right)\)</span>? היינו רוצים להגיד שאפשר פשוט להציב <span class="math">\(h=0\)</span> ולקבל <span class="math">\(g\left(x_{0}\right)\)</span>, אבל זה נכון רק אם הפונקציה <span class="math">\(g\)</span> <a href="http://www.gadial.net/2010/10/26/limit_of_functions_and_continuity/">רציפה</a> ב-<span class="math">\(x_{0}\)</span>...</p>
<p>ובכן, יש לנו מזל, כי משפט בסיסי בחדו"א הוא שכל פונקציה שגזירה בנקודה כלשהי גם רציפה בה. לא אוכיח אותו פורמלית אלא אתן אינטואיציה פשוטה: אם <span class="math">\(\lim_{h\to0}g\left(x_{0}+h\right)\ne g\left(x_{0}\right)\)</span> אז <span class="math">\(\lim_{h\to0}\left(g\left(x_{0}+h\right)-g\left(x_{0}\right)\right)\ne0\)</span>, אבל אז הגבול <span class="math">\(\lim_{h\to0}\frac{g\left(x_{0}+h\right)-g\left(x_{0}\right)}{h}\)</span> אינו קיים בכלל שכן המונה שואף לקבוע, ואילו המכנה שואף לאפס, ולכן הגבול שואף לאינסוף (יותר גרוע אפילו - לאינסוף ולמינוס אינסוף, כתלות בשאלה אם <span class="math">\(h\)</span> חיובי או שלילי). מכאן שכדי שהנגזרת תהיה קיימת הפונקציה חייבת להיות רציפה: הערך של <span class="math">\(g\left(x_{0}+h\right)\)</span> מתקרב לערך של <span class="math">\(g\left(x_{0}\right)\)</span>, וכל השאלה שעליה עונה הנגזרת היא <strong>כמה מהר</strong> ההתקרבות הזו מתבצעת.</p>
<p>סיכום ביניים: אם אנחנו יודעים את הנגזרות של <span class="math">\(f\)</span> ושל <span class="math">\(g\)</span> אנחנו יודעים גם את הנגזרות של <span class="math">\(f+g\)</span> ושל <span class="math">\(f\cdot g\)</span> (כפל בסקלר הוא מקרה פרטי של כפל בפונקציה - סקלר הוא פונקציה קבועה). זה כבר נותן לנו הרבה כוח, כי פונקציות רבות ניתנות לתיאור באמצעות חיבור וכפל (למעשה, אפשר למצוא את הנגזרת של <span class="math">\(f\left(x\right)=x^{n}\)</span> גם בעזרת נוסחה זו בלבד, תוך ביצוע אינדוקציה והסתמכות על הידע שהנגזרת של <span class="math">\(f\left(x\right)=x\)</span> היא <span class="math">\(1\)</span>, מה שקל מאוד להוכיח מההגדרה; אבל אני חושב שההוכחה הכללית נחמדה יותר ולכן הבאתי אותה). אלא שעדיין לא הצגתי את מה שנותן לנו את הכי הרבה כוח: יש נוסחה גם עבור נגזרת של <strong>הרכבה</strong> של פונקציות. וכאן אולי כדאי להסביר למה אני מתכוון.</p>
<p>בואו נסתכל שניה על הפונקציה <span class="math">\(f\left(x\right)=x^{2}+3x\)</span>. וכעת בואו ונסתכל על הפונקציה <span class="math">\(h\left(x\right)=\sin^{2}x+3\sin x\)</span>. אלו שתי פונקציות שונות, אבל מאוד דומות באופיין: נראה כאילו <span class="math">\(h\left(x\right)\)</span> היא מה שמתקבל מ-<span class="math">\(f\left(x\right)\)</span> אם במקום <span class="math">\(x\)</span> "מציבים" את <span class="math">\(\sin x\)</span>. אם כן, אפשר לסמן <span class="math">\(h\left(x\right)=f\left(\sin x\right)\)</span>. בדרך קצת יותר מסודרת נוכל להגדיר פונקציה <span class="math">\(g\left(x\right)=\sin x\)</span> ואז יש הגיון בסימון <span class="math">\(h\left(x\right)=f\left(g\left(x\right)\right)\)</span>. לדבר הזה - <span class="math">\(f\left(g\left(x\right)\right)\)</span> - קוראים <strong>הרכבה</strong> של <span class="math">\(f\)</span> על <span class="math">\(g\)</span> ומסמנים אותו ב-<span class="math">\(f\circ g\)</span> לפעמים (ולפעמים ב-<span class="math">\(g\circ f\)</span> כדי לבלבל סטודנטים, כתלות בהקשר ובספר הלימוד - זו הסיבה שבגללה אני נמנע משימוש בסימון הזה). הרכבה היא כלי רב עוצמה מאוד לבנייה של פונקציות מסובכות מתוך פונקציות פשוטות, והעובדה שיש לנו נוסחה פשוטה עבור נגזרת של הרכבת פונקציות היא לא פחות מנס. הנוסחה, שמכונה "כלל השרשרת", היא <span class="math">\(\left[f\left(g\left(x\right)\right)\right]^{\prime}=f^{\prime}\left(g\left(x\right)\right)\cdot g^{\prime}\left(x\right)\)</span>. במילים - גוזרים את <span class="math">\(f\)</span>, ממשיכים להציב בה את <span class="math">\(g\left(x\right)\)</span> כמקודם, ובנוסף לכך כופלים את הכל בנגזרת של <span class="math">\(g\left(x\right)\)</span> (זו <strong>אינה</strong> מכפלת הנגזרת של <span class="math">\(f\)</span> בנגזרת של <span class="math">\(g\)</span> מכיוון שאת <span class="math">\(f^{\prime}\)</span> מחשבים בנקודה <span class="math">\(g\left(x\right)\)</span> בעוד שאת <span class="math">\(g^{\prime}\)</span> מחשבים בנקודה <span class="math">\(x\)</span> - כלומר, הן לא מחושבות באותה הנקודה).</p>
<p>דוגמה פשוטה: אם <span class="math">\(f\left(x\right)=x^{2}\)</span> ו-<span class="math">\(g\left(x\right)=\left(x+1\right)\)</span> אז ההרכבה שלהן היא <span class="math">\(\left(x+1\right)^{2}\)</span>. כעת, <span class="math">\(f^{\prime}\left(x\right)=2x\)</span> ו-<span class="math">\(g^{\prime}\left(x\right)=1\)</span> ולכן מכלל השרשרת עולה שהנגזרת של הפונקציה המורכבת היא <span class="math">\(2\left(x+1\right)\cdot1=2x+2\)</span>. אתם מוזמנים לפתוח את הסוגריים של <span class="math">\(\left(x+1\right)^{2}\)</span> ולחשב את הנגזרת באופן ישיר אם לא השתכנעתם.</p>
<p>הייתי שמח להוכיח את כלל השרשרת כאן, אבל בניגוד להוכחות שכבר הראיתי, ההוכחה של כלל השרשרת דורשת יותר תחכום, בגלל כל מני בעיות עדינות שצצות בהוכחה נאיבית "ישר על פי ההגדרה" שלה. גם להיכנס לבעיות יקח אותנו רחוק מדי. זה לא שההוכחה עד כדי כך מסובכת - היא לא; אבל הפוסט הזה ארוך מספיק בלעדיה. אם כן, קחו בינתיים את כלל השרשרת כנתון.</p>
<p>אילו עוד פונקציות אנחנו מכירים? הזכרתי קצת פונקציות בשעתו - <span class="math">\(\sin x,\cos x,\ln x,e^{x}\)</span>... לכולן קל למצוא נגזרת, אם כי בכל אחד מהמקרים ההוכחה דורשת כלים שמותאמים למקרה הספציפי שאותו תוקפים (כך למשל בשביל הפונקציות הטריגונומטריות צריך את הגבול <span class="math">\(\lim_{h\to0}\frac{\sin h}{h}=1\)</span> שה<a href="http://www.gadial.net/2008/01/20/lim_sin_x_over_x/">הוכחה שלו היא סיפור שלם</a>). מגלים, כי <span class="math">\(\left(\sin x\right)^{\prime}=\cos x\)</span>, <span class="math">\(\left(\cos x\right)^{\prime}=-\sin x\)</span>, <span class="math">\(\left(\ln x\right)^{\prime}=\frac{1}{x}\)</span> ו-<span class="math">\(\left(e^{x}\right)^{\prime}=e^{x}\)</span> (זוהי התכונה המיוחדת של פונקצית האקספוננט - נגזרתה שווה לעצמה).</p>
<p>מכאן אפשר לפתח עוד כמה דברים מעניינים. למשל, מהי הנגזרת של <span class="math">\(a^{x}\)</span> כאשר <span class="math">\(a\)</span> הוא מספר ממשי חיובי כלשהו, לאו דווקא <span class="math">\(e\)</span>? ובכן, אפשר תמיד לכתוב <span class="math">\(a=e^{\ln a}\)</span> (למה? תרגיל למי שדברים כאלו מעניינים אותו) ולכן <span class="math">\(a^{x}=e^{x\cdot\ln a}\)</span>. קיבלנו כאן <strong>הרכבה</strong> של שתי פונקציות: <span class="math">\(f\left(x\right)=e^{x}\)</span> ו-<span class="math">\(g\left(x\right)=x\ln a\)</span>. הנגזרת של <span class="math">\(g\left(x\right)\)</span> היא <span class="math">\(\ln a\)</span> ולכן נקבל <span class="math">\(\left(a^{x}\right)^{\prime}=\ln a\cdot e^{x\ln a}=a^{x}\ln a\)</span>. זו עוד דוגמה לכוח שאנו מקבלים מכלל השרשרת.</p>
<p>בואו נראה עוד דוגמה. עד כה הצלחתי לטפל בפונקציה <span class="math">\(f\left(x\right)=x^{n}\)</span> רק במקרה שבו <span class="math">\(n\)</span> היה מספר שלם אי שלילי. מה על מספרים שליליים? ובכן, ב-<span class="math">\(n=-1\)</span>, כלומר בפונקציה <span class="math">\(f\left(x\right)=\frac{1}{x}\)</span>, ניתן לטפל באופן ישיר על פי ההגדרה:</p>
<p><span class="math">\(\lim_{h\to0}\frac{\frac{1}{x_{0}+h}-\frac{1}{x_{0}}}{h}=\lim_{h\to0}\frac{\frac{x_{0}-x_{0}-h}{x_{0}\left(x_{0}+h\right)}}{h}=\lim_{h\to0}-\frac{1}{x_{0}^{2}+hx_{0}}=-\frac{1}{x_{0}^{2}}\)</span></p>
<p>מקבלים, אם כן, ש-<span class="math">\(\left(\frac{1}{x}\right)^{\prime}=-\frac{1}{x^{2}}\)</span>. כעת, כל מספר שלם שלילי אפשר לכתוב כ-<span class="math">\(-n\)</span> כאשר <span class="math">\(n\)</span> הוא שלם חיובי, ואם <span class="math">\(h\left(x\right)=x^{-n}\)</span> אז אפשר גם לכתוב <span class="math">\(h\left(x\right)=\left(x^{n}\right)^{-1}=\frac{1}{x^{n}}\)</span>. במילים אחרות, יש לנו כאן את ההרכבה של הפונקציה <span class="math">\(g\left(x\right)=x^{n}\)</span> בתוך הפונקציה <span class="math">\(f\left(x\right)=\frac{1}{x}\)</span>. כלל השרשרת יניב לנו כאן את התוצאה <span class="math">\(h^{\prime}\left(x\right)=-\frac{1}{g^{2}\left(x\right)}\cdot g^{\prime}\left(x\right)=-\frac{nx^{n-1}}{x^{2n}}=-nx^{-\left(n+1\right)}\)</span>. במילים אחרות, הנוסחה <span class="math">\(\left(x^{m}\right)^{\prime}=mx^{m-1}\)</span> עובדת גם כאשר <span class="math">\(m\)</span> שלילי. בדרך גם ראינו מהי באופן כללי הנגזרת של פונקציה מהצורה <span class="math">\(\frac{1}{g\left(x\right)}\)</span>: היא פשוט <span class="math">\(-\frac{g^{\prime}\left(x\right)}{g^{2}\left(x\right)}\)</span>. בשילוב עם הנוסחה לנגזרת של מכפלת פונקציות, מקבלים את הנוסחה למנה של פונקציות: <span class="math">\(\left(\frac{f}{g}\right)^{\prime}=\left(f\cdot\frac{1}{g}\right)^{\prime}=\frac{f^{\prime}}{g}-\frac{fg^{\prime}}{g^{2}}=\frac{f^{\prime}g-fg^{\prime}}{g^{2}}\)</span>. בפרט, שימו לב שמכיוון שאנו יודעים לגזור כל פולינום, כעת אנחנו יכולים לגזור גם כל <strong>פונקציה רציונלית</strong> (פונקציה שהיא מנת שני פולינומים).</p>
<p>טרם דיגדגנו אפילו את קצה הגבול של מה שעוד נוכל לסחוט מכלל השרשרת! בואו נעבור לדבר על <span class="math">\(x^{n}\)</span> כאשר <span class="math">\(n\)</span> יכול להיות גם שבר. בפרט, מהו <span class="math">\(x^{\frac{1}{n}}\)</span>? לצורך כך אני שוב אוכיח תוצאה כללית יותר - נגזרת של פונקציה הופכית. אם <span class="math">\(f\left(x\right)\)</span> היא פונקציה, אז אומרים ש-<span class="math">\(g\left(x\right)\)</span> היא הפונקציה ההופכית שלה אם ההרכבה של שתיהן היא פונקצית הזהות, כלומר הפונקציה <span class="math">\(h\left(x\right)=x\)</span>. למשל, אם <span class="math">\(f\left(x\right)=x^{n}\)</span> אז <span class="math">\(g\left(x\right)=x^{\frac{1}{n}}\)</span> היא ההופכית שלה. אם כן, נניח שאני יודע את הנגזרת של <span class="math">\(f\left(x\right)\)</span> - מה הנגזרת של ההופכית שלה <span class="math">\(g\left(x\right)\)</span>?</p>
<p>כאן נשתמש בכלל השרשרת ובכך שאנחנו יודעים שהנגזרת של <span class="math">\(x\)</span> היא 1. מכיוון ש-<span class="math">\(g\)</span> היא ההופכית של <span class="math">\(f\)</span> אז <span class="math">\(f\left(g\left(x\right)\right)=x\)</span>, ולכן על ידי גזירת שני האגפים נקבל <span class="math">\(f^{\prime}\left(g\left(x\right)\right)g^{\prime}\left(x\right)=1\)</span>, כלומר <span class="math">\(g^{\prime}\left(x\right)=\frac{1}{f^{\prime}\left(g\left(x\right)\right)}\)</span>. ובמילים: נגזרת הפונקציה ההופכית של <span class="math">\(f\)</span> בנקודה <span class="math">\(x\)</span> שווה לאחד חלקי הנגזרת של <span class="math">\(f\)</span> בנקודה <span class="math">\(g\left(x\right)\)</span>. שימו לב - צריך להציב את <span class="math">\(g\)</span> בתוך הנגזרת של <span class="math">\(f\)</span>!</p>
<p>זו הייתה נקודה שבלבלה אותי מאוד כשרק למדתי את הנושא לראשונה. ניקח לדוגמה את <span class="math">\(g\left(x\right)=\sqrt{x}\)</span> שהיא ההופכית של <span class="math">\(f\left(x\right)=x^{2}\)</span>. הנגזרת של <span class="math">\(f\left(x\right)\)</span> היא <span class="math">\(f^{\prime}\left(x\right)=2x\)</span>, ולכן התבלבלתי וחשבתי ש-<span class="math">\(\left(\sqrt{x}\right)^{\prime}=\frac{1}{2x}\)</span>, אך זה לא נכון; מה ששכחתי לעשות הוא להציב את <span class="math">\(g\left(x\right)\)</span> בתוך הנגזרת של <span class="math">\(f\)</span>. אחרי שעושים זאת, מקבלים את הנוסחה הנכונה <span class="math">\(\left(\sqrt{x}\right)^{\prime}=\frac{1}{2\sqrt{x}}\)</span>. ובאופן כללי מקבלים, בצורה לא מפתיעה, ש-<span class="math">\(\left(x^{\frac{1}{n}}\right)^{\prime}=\frac{1}{n}x^{\frac{1}{n}-1}\)</span>. כלומר, הנוסחה <span class="math">\(\left(x^{m}\right)^{\prime}=mx^{m-1}\)</span> נכונה לכל <span class="math">\(m\)</span> רציונלי. למעשה, זה מסיים את העניין גם עבור כל חזקה <span class="math">\(m\)</span> ממשית, שכן חזקה שכזו מוגדרת בתור גבול שמשתמש בחזקות רציונליות, ושיקולי רציפות מעבירים את נוסחת הנגזרת מהמקרה הרציונלי למקרה הממשי הכללי. אם זה נשמע כמו ג'יבריש, לא נורא; גם זה משהו שאני לא רוצה להיכנס אליו.</p>
<p>אם נקבל לרגע את ההנחה ש-<span class="math">\(\ln x\)</span> היא פונקציה שהוגדרה מראש כך שנגזרתה תהיה <span class="math">\(\frac{1}{x}\)</span> (זו, למעשה, ההגדרה המקובלת בספרות), ושאנו יודעים כי <span class="math">\(e^{x}\)</span> היא ההופכית שלה, אז קל להסיק מהכלל של נגזרת הפונקציה ההופכית את התוצאה <span class="math">\(\left(e^{x}\right)^{\prime}=e^{x}\)</span>: <span class="math">\(\left(e^{x}\right)^{\prime}=\frac{1}{1/e^{x}}=e^{x}\)</span>. זה היה שימוש טיפשי למדי בכלל הנגזרת של ההופכית. בואו ניישם אותו למשהו קצת יותר רציני - הפונקציות ההופכיות לפונקציות הטריגונומטריות. מכיוון שהפונקציה ההופכית האהובה עלי בהקשר הזה היא <span class="math">\(\text{atan\ensuremath{\left(x\right)}}\)</span>, ההופכית של <span class="math">\(\tan\left(x\right)\)</span>, בואו נבין איך באמת מחשבים את הנגזרת של <span class="math">\(\tan\left(x\right)\)</span> קודם - הרי אמרתי (ללא הוכחה) מה הנגזרות של סינוס וקוסינוס אבל לא שלו; זאת מכיוון ש-<span class="math">\(\tan\left(x\right)=\frac{\sin x}{\cos x}\)</span> על פי הגדרתו.</p>
<p>אם כן, נגזור על פי כלל המנה שראינו קודם ונקבל <span class="math">\(\tan^{\prime}\left(x\right)=\frac{\sin^{\prime}\left(x\right)\cos\left(x\right)-\sin\left(x\right)\cos^{\prime}\left(x\right)}{\cos^{2}\left(x\right)}=\frac{\cos^{2}x+\sin^{2}x}{\cos^{2}x}=\frac{1}{\cos^{2}x}\)</span>, כשהמעבר האחרון מתבסס על הזהות הטריגונומטרית היסודית <span class="math">\(\sin^{2}x+\cos^{2}x=1\)</span> (זוהי אחת מאותן נוסחאות בודדות שבאמת <strong>כדאי לזכור בעל פה</strong>, אבל היא גם בעלת משמעות אינטואיטיבית פשוטה - על פי משפט פיתגורס, זהו המרחק מראשית הצירים של נקודה שנמצאת על מעגל היחידה, בזווית <span class="math">\(x\)</span> עם ציר ה-<span class="math">\(x\)</span>; ובוודאי שמרחק כל נקודה על מעגל היחידה מהראשית הוא 1...).</p>
<p><span class="math">\(\frac{1}{\cos^{2}x}\)</span> זה נחמד אבל קצת בעייתי כשבאים למצוא את הנגזרת של <span class="math">\(\text{atan}\)</span>. לכן נחזור שניה אחורה בזמן לרגע שבו הייתה לנו הזהות <span class="math">\(\frac{\cos^{2}x+\sin^{2}x}{\cos^{2}x}\)</span>: אפשר לפרק את הסכום לשניים ולקבל ש-<span class="math">\(\tan^{\prime}\left(x\right)=1+\tan^{2}\left(x\right)\)</span>. אם כן:</p>
<p><span class="math">\(\text{atan}^{\prime}\left(x\right)=\frac{1}{\tan^{\prime}\left(\text{atan}\left(x\right)\right)}=\frac{1}{1+\tan^{2}\left(\text{atan}\left(x\right)\right)}=\frac{1}{1+x^{2}}\)</span></p>
<p>כשהמעבר האחרון נובע מכך ש-<span class="math">\(\text{atan}\)</span> היא ההופכית של <span class="math">\(\tan\)</span>. שימו לב לתוצאה המעניינת כאן - <span class="math">\(\frac{1}{1+x^{2}}\)</span> היא פונקציה שכלל לא מזכירה פונקציות טריגונומטריות, ואיכשהוא היא נבעה מתוכן. זה אומר שאם נלך "בכיוון ההפוך" (ואדבר על זה יותר בקרוב), הפונקציות הטריגונומטריות יצוצו לנו באופן טבעי גם אם אנחנו בכלל לא מתעסקים בגאומטריה.</p>
<p>אם כן, בואו נעשה סיכום ביניים קצר. אנחנו יודעים לגזור: את כל הפולינומים והפונקציות הרציונליות, את כל הפונקציות הטריגונומטריות וההופכיות שלהן, את כל הפונקציות המעריכיות והלוגריתמיות, וכל פונקציה שמתקבלת מהפונקציות הללו על ידי חיבור, כפל, הרכבה או הוצאת הופכי. יותר מכך: אנחנו יודעים לעשות את כל זה באופן <strong>אלגוריתמי</strong>: אין שום קושי מהותי בכתיבת תוכנית מחשב שבהניתן פונקציה, מסובכת ככל שתהיה, שנבנתה באמצעות הפונקציות הבסיסיות שהצגתי ואוסף פעולות הבניה שהצגתי, תחשב את הנגזרת שלה (ואכן, קיימות תוכנות רבות שעושות זאת). זו אולי הסיבה שבגללה כל כך אוהבים לתת מטלות גזירה מעיקות בבית הספר - זה אלגוריתמי ובית הספר עוסק בעיקר בשינון כמה אלגוריתמים טכניים לפתרון בעיות. בעולם האמיתי גזירות מסובכות זה משהו שעדיף להשאיר למחשב...</p>
<p>אם כן, בפעולת הגזירה אנחנו שולטים די טוב. זה מעביר אותנו באופן טבעי לשאלה הבאה - מה עם הפעולה <strong>ההפוכה מגזירה</strong>? כלומר, אם נותנים לנו פונקציה ואומרים לנו שהיא הנגזרת של משהו, האם אנו יכולים לגלות את המשהו? אקרא כאן למשהו "האנטי-נגזרת" של הפונקציה, אם כי יש לו שם מקובל יותר שאתאר בפוסט הבא (כרגע אני לא רוצה לקלקל את אלמנט ההפתעה עבור המעטים שיופתעו - ומי שלא יופתע כבר יודע מה השם הנכון ממילא). אל תתבלבלו בין זה ובין מציאת נגזרת של פונקציה הפוכה. אני מתכוון, למשל, לכך שהפונקציה <span class="math">\(x^{3}\)</span> מתקבלת על ידי גזירה של... מפתה אולי לומר <span class="math">\(x^{4}\)</span>, אבל הנגזרת של <span class="math">\(x^{4}\)</span> היא <span class="math">\(4x^{3}\)</span>, כך ש-<span class="math">\(x^{3}\)</span> מתקבלת מגזירה של <span class="math">\(\frac{x^{4}}{4}\)</span>. כאן אנחנו כבר רואים שהעסק טיפה מלוכלך.</p>
<p>באופן כללי במתמטיקה אם פעולה היא קלה, אפילו אלגוריתמית, לביצוע בכיוון אחד זה לא אומר הרבה על הכיוון השני. דוגמה קלאסית היא פעולת הכפל: קל לחשב אלגוריתמית את <span class="math">\(a\cdot b\)</span> אם יש לנו את <span class="math">\(a,b\)</span>, אבל אם נותנים לנו את המכפלה בלבד - כמה עבודה תידרש לנו כדי לפרק אותה לגורמים? התשובה היא שכל כך הרבה עבודה, ששיטות ההצפנה הפופולריות ביותר כיום מתבססות על כך שמדובר על בעיה קשה. כל ענף הקריפטוגרפיה המודרנית, למעשה, מתבסס על קיום פונקציות "חד-כיווניות" - שקל לחשב, אבל קשה להפוך (בהערת אגב אעיר ש"קל" ו"קשה" בהקשר הזה הם מושגים שמוגדרים באופן מתמטי מדויק ומסויים שאולי לא תואם לחלוטין את האינטואיציה שלנו; ויותר מכך, שלא באמת הוכח קיום של פונקציות שכאלו, אלא רק יש לנו אוסף של "חשודות" כדוגמת הזוג כפל/פירוק לגורמים).</p>
<p>הפונקציה <span class="math">\(\frac{1}{1+x^{2}}\)</span> היא מקרה בוחן לקושי של היפוך פעולת הגזירה. כדי לדעת מה ייתן אותה כנגזרת, צריך "להמציא" את הפונקציות הטריגונומטריות. אם כן, גם אם יש לנו פונקציה שנבנתה באופן "נחמד" מתוך פונקציות אלמנטריות זה כלל לא מבטיח שהאנטי-נגזרת שלה תורכב מפונקציות שכאלו בעצמה באופן נחמד. דוגמה קלאסית לכך היא הפונקציה החשובה עד למאוד שהיא האנטי-נגזרת של <span class="math">\(e^{x^{2}}\)</span> (למעשה של פונקציה טיפה יותר מסובכת אך אין הבדל מהותי) - אפשר <strong>להוכיח</strong> כי את האנטי-נגזרת הזו פשוט לא ניתן לכתוב באמצעות הפונקציות האלמנטריות ופעולות החיבור-כפל-הרכבה. מכאן שברור שאין מה לדבר על <strong>נוסחה</strong> שבהינתן הרכבה של שתי פונקציות פשוטות, תיתן את האנטי-נגזרת של ההרכבה באמצעות האנטי-נגזרות של הפונקציות המורכבות. אפילו כלל דומה עבור כפל פונקציות אין ממש (יש <strong>משהו</strong> שאולי אתאר בהמשך; הוא אמנם מפשט את העניינים לפעמים אבל זו לא נוסחה פשוטה כמו שהייתה עבור הנגזרת). רק פעולות החיבור והכפל בסקלר מתנהגות יפה כמקודם.</p>
<p>העיסוק בשאלת "בהינתן נגזרת, מהי האנטי-נגזרת?" יתגלה כקשור באופן הדוק למושג האינטרל שהצגתי <a href="http://www.gadial.net/2010/11/27/integral/">בפוסט הקודם</a>. כדי לא לספיילר יותר, אעצור כאן ואחכה לפוסט הבא. אני מקווה שנהניתם מהטיול בג'ונגל הגזירות ושאתם מסכימים שהצלחנו לסלול בו, פחות או יותר, כביש נוח למדי (אם כי, כמובן, טרם נוסעים עליו רכבים - עוד לא ממש הבנו איך הנגזרות משפרות לנו את החיים).</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function toggleMobileMenu() {
            const navLinks = document.getElementById('navLinks');
            navLinks.classList.toggle('expanded');
        }
        
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>