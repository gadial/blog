<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>מה הקטע עם שורשים של מינוס 1? | לא מדויק</title>
<meta name="generator" content="Jekyll v3.9.0" />
<meta property="og:title" content="מה הקטע עם שורשים של מינוס 1?" />
<meta property="og:locale" content="en_US" />
<meta name="description" content="האם להשתמש במספרים מרוכבים מוביל לסתירה איהרנטית במתמטיקה?! או שסתם התרגלנו יותר מדי לאיך שמתנהגים שורשים ריבועיים של מספרים חיוביים?" />
<meta property="og:description" content="האם להשתמש במספרים מרוכבים מוביל לסתירה איהרנטית במתמטיקה?! או שסתם התרגלנו יותר מדי לאיך שמתנהגים שורשים ריבועיים של מספרים חיוביים?" />
<link rel="canonical" href="http://gadial.net/2021/10/31/roots_of_minus_one_product/" />
<meta property="og:url" content="http://gadial.net/2021/10/31/roots_of_minus_one_product/" />
<meta property="og:site_name" content="לא מדויק" />
<meta property="og:image" content="http://gadial.net/2021/fake_complex_root.png" />
<meta property="og:type" content="article" />
<meta property="article:published_time" content="2021-10-31T00:00:00+00:00" />
<meta name="twitter:card" content="summary" />
<meta property="twitter:image" content="http://gadial.net/2021/fake_complex_root.png" />
<meta property="twitter:title" content="מה הקטע עם שורשים של מינוס 1?" />
<meta name="twitter:site" content="@" />
<script type="application/ld+json">
{"mainEntityOfPage":{"@type":"WebPage","@id":"http://gadial.net/2021/10/31/roots_of_minus_one_product/"},"url":"http://gadial.net/2021/10/31/roots_of_minus_one_product/","@type":"BlogPosting","description":"האם להשתמש במספרים מרוכבים מוביל לסתירה איהרנטית במתמטיקה?! או שסתם התרגלנו יותר מדי לאיך שמתנהגים שורשים ריבועיים של מספרים חיוביים?","headline":"מה הקטע עם שורשים של מינוס 1?","dateModified":"2021-10-31T00:00:00+00:00","datePublished":"2021-10-31T00:00:00+00:00","image":"http://gadial.net/2021/fake_complex_root.png","@context":"https://schema.org"}</script>
<!-- End Jekyll SEO tag -->
<link href="/assets/css/bootstrap.min.css" rel="stylesheet" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="/assets/css/main.css">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon"><link type="application/atom+xml" rel="alternate" href="http://gadial.net/feed.xml" title="לא מדויק" /><script>
if(!(window.doNotTrack === "1" || navigator.doNotTrack === "1" || navigator.doNotTrack === "yes" || navigator.msDoNotTrack === "1")) {
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-3924539-2', 'auto');
  ga('send', 'pageview');
}
</script>
  
<script type="text/x-mathjax-config">
    MathJax.Hub.Config({
      tex2jax: {
        processEscapes: true
      },
      TeX: {extensions: ["AMSmath.js","AMSsymbols.js"]},
      "HTML-CSS": { 
        linebreaks: { automatic: true }
      },
      SVG: { 
        linebreaks: { automatic: true } 
      }
    });
  </script>
  <!-- "https://www.gadial.net/wp-includes/js/xypic.js" -->

  <script type="text/javascript" async
    src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML">
  </script>

</head>
<body><header>
  <nav class="navbar navbar-expand-md navbar-dark fixed-top bg-dark">
    <a class="navbar-brand" href="/">לא מדויק</a>
    <button class="navbar-toggler" type="button" data-toggle="collapse" data-target="#navbarCollapse" aria-controls="navbarCollapse" aria-expanded="false" aria-label="Toggle navigation">
      <span class="navbar-toggler-icon"></span>
    </button>
    <div class="collapse navbar-collapse" id="navbarCollapse">
      <ul class="navbar-nav mr-auto">
        
            
            <li class="nav-item">
                <a class="nav-link" href="/">דף הבית</a>
            </li>
            
        
            
            <li class="nav-item">
                <a class="nav-link" href="/post_list">רשימת הפוסטים</a>
            </li>
            
        
            
            <li class="nav-item">
                <a class="nav-link" href="/categories">קטגוריות</a>
            </li>
            
        
            
            <li class="nav-item">
                <a class="nav-link" href="/random">פוסטים אקראיים</a>
            </li>
            
        
            
            <li class="nav-item">
                <a class="nav-link" href="/lecture_notes">סיכומי הרצאות</a>
            </li>
            
        
            
            <li class="nav-item">
                <a class="nav-link" href="/about/">אודות</a>
            </li>
            
        
      </ul>
      <form class="form-inline mt-2 mt-md-0" action="/post_list/" method="get">
        <input class="form-control mr-sm-2" type="text" placeholder="חיפוש" aria-label="חיפוש" name="s">
        <button class="btn btn-outline-success my-2 my-sm-0" type="submit">חיפוש</button>
      </form>
    </div>
  </nav>
</header><main class="page-content" aria-label="Content" role="main">
      <div class="wrapper text-right">
        <article class="post h-entry" itemscope itemtype="http://schema.org/BlogPosting"><div class="PageNavigation">
    
      <a class="prev" href="/2021/09/06/simpson_paradox/">&laquo; פרדוקס סימפסון</a>
    
    
      <a class="next" href="/2022/02/26/what_are_sums/">מה זה בכלל סכום? &raquo;</a>
    
  </div><header class="post-header">
    <h1 class="post-title p-name" itemprop="name headline">מה הקטע עם שורשים של מינוס 1?</h1>
    <p class="post-meta">
      <time class="dt-published" datetime="2021-10-31T00:00:00+00:00" itemprop="datePublished">Oct 31, 2021
      </time></p>
  </header>

  <div class="post-content e-content" itemprop="articleBody">
    <p>המטרה שלי בפוסט הזה היא להסביר את הסתירה השערורייתית הזו במתמטיקה שאפשר לראות פה ושם:</p>

\[\begin{eqnarray} 
-1 &amp; =i\cdot i\\  &amp; =\sqrt{-1}\cdot\sqrt{-1}\\  &amp; =\sqrt{\left(-1\right)\cdot\left(-1\right)}\\  &amp; =\sqrt{1}\\  &amp; =1 
\end{eqnarray}\]

<p>זו סתירה, כי אנחנו מתחילים עם <span>\( -1 \)</span> ובעזרת סדרה של שוויונות מגיעים אל 1, כלומר לכאורה <span>\( 1=-1 \)</span> ואנחנו יודעים שזה לא המצב. אז מה הולך פה? איפה הרמאות?</p>

<p>ובכן, ייתכן שלחלק גדול מכם, הרמאות מופיעה כבר בשורה הראשונה, כשאני כותב <span>\( -1=i\cdot i \)</span>. מה זה <span>\( i \)</span> הזה? הוא אולי נראה כמו <a href="https://gadial.net/2007/04/29/i_fail/">יצור מוזר בתכלית, פרי דמיון מתמטי פרוע</a> אבל האמת היא שהמספר הזהת שנקרא <strong>מספר מדומה</strong> הוא חבר של כבוד במתמטיקה; הוא מושג נפוץ ושימושי מאוד. הבעיה בפירוש <strong>אינה</strong> בכך שאנחנו משתמשים בו, אבל היא כן נובעת מכך שכאשר משתמשים בו, צריכים להיות זהירים יותר עם כללי החשבון המוכרים לנו. ספציפית, השוויון <span>\( \sqrt{-1}\cdot\sqrt{-1}=\sqrt{\left(-1\right)\cdot\left(-1\right)} \)</span> אינו נכון אלא צריך להסתכל על גרסה כללית יותר שלו, שבה הסתירה נעלמת מעצמה. זה מה שארצה להראות בפוסט הזה.</p>

<p>מה שנחמד בסתירה לכאורה הזו הוא שהיא מכריחה אותנו להסתכל מחדש על מושגים שאולי חלקנו כבר התרגלנו אליהם בצורה אינטואיטיבית, ולהבין יותר טוב מה הם <strong>בדיוק</strong> אומרים. אז נרצה להבין</p>

<ul> <li>מה זה <span>\( \sqrt{a} \)</span>?</li>


<li>למה בעצם מתקיים <span>\( \sqrt{a}\cdot\sqrt{b}=\sqrt{ab} \)</span> כמו שלמדנו בבית הספר?</li>


<li>מה זה <span>\( i \)</span>?</li>


<li>מה הולך פה?!</li>

</ul>

<p>בואו נתחיל עם <span>\( \sqrt{a} \)</span>. הסימן הזה בא לתאר <strong>שורש ריבועי</strong> של <span>\( a \)</span>. מה זה שורש ריבועי? אנחנו אומרים ש-<span>\( x \)</span> הוא שורש ריבועי של <span>\( a \)</span> אם <span>\( x^{2}=a \)</span>. למשל, עבור <span>\( a=9 \)</span>, שורש ריבועי הוא <span>\( x=3 \)</span> כי <span>\( x^{2}=9 \)</span>. אבל תראו, הגענו כבר עכשיו לשלב שבו העסק מתחיל להסתבך! כי גם עבור <span>\( x=-3 \)</span> מתקיים <span>\( x^{2}=9 \)</span>, כלומר גם <span>\( -3 \)</span> הוא שורש ריבועי של <span>\( 9 \)</span>. ל-9 יש שני שורשים ריבועיים! אפשר היה אולי לומר שמתקיים <span>\( \sqrt{9}=\pm3 \)</span> אבל זה <strong>לא נכון</strong>. לא ככה משתמשים בסימן <span>\( \sqrt{a} \)</span>. המטרה של הסימן הזה היא לתאר שורש אחד, ספציפי, של <span>\( a \)</span>. עבור 9 זה השורש 3, ובאופן כללי עבור כל מספר ממשי <span>\( a \)</span> שקיים לו שורש <span>\( x \)</span>, יש לו בדיוק שני שורשים: <span>\( x,-x \)</span>. העניין הוא שהמינוס של <span>\( -x \)</span> מבטל את עצמו כשמכפילים את <span>\( -x \)</span> בעצמו ולכן מקבלים את אותו הדבר כמו <span>\( x \)</span>. במילים אחרות - שורשים ריבועיים באים בזוגות. אם אחד מהם חיובי, השני יהיה שלילי, ולכן החליטו להגדיר את <span>\( \sqrt{a} \)</span> להיות השורש <strong>החיובי</strong>. זה מה שהסימן מתאר. החריג היחיד הוא 0, שיש לו רק שורש ריבועי אחד - 0 עצמו, ואנחנו מגדירים <span>\( \sqrt{0}=0 \)</span>.</p>

<p>העניין הבא שצריך לתת עליו את הדעת הוא ש<strong>לא לכל מספר ממשי</strong> קיים שורש שהוא מספר ממשי. <span>\( -1 \)</span> הוא הדוגמא הקלאסית: לכל <span>\( x \)</span> ממשי, <span>\( x\cdot x \)</span> הולך להיות אי-שלילי; אין שום דרך לקבל את <span>\( -1 \)</span> ככה. למה חוסר הצדק הזה? ובכן, מכפלה של שני מספרים חיוביים היא חיובית, ומכפלה של שני מספרים שליליים גם היא חיובית (כמו שראינו קודם - מינוס כפול מינוס זה פלוס) ולכן אין דרך לקבל את <span>\( -1 \)</span>. מה שאומר שהסימון <span>\( \sqrt{-1} \)</span> שהשתמשתי בו קודם הוא <strong>חשוד מאוד</strong>. אחזור אליו בהמשך, כמובן.</p>

<p>נעבור עכשיו אל כלל כפל השורשים שלומדים בבית הספר: <span>\( \sqrt{a}\cdot\sqrt{b}=\sqrt{ab} \)</span>. מה השוויון הזה אומר? אתן פה שתי משמעויות, אחת אינטואיטיבית וקלילה יותר והשני פדנטית בהרבה. תנחשו איזו גרסה תהיה זו שמובילה לסתירות במתמטיקה ועצב גדול ואיזו גרסה תוביל להתרת הסבך הזה.</p>

<p>המשמעות האינטואיטיבית והקלילה של <span>\( \sqrt{a}\cdot\sqrt{b}=\sqrt{ab} \)</span> היא זו: אם <span>\( x \)</span> מקיים <span>\( x^{2}=a \)</span> וגם <span>\( y \)</span> מקיים ש-<span>\( y^{2}=b \)</span> אז <span>\( xy \)</span> מקיים ש-<span>\( \left(xy\right)^{2}=x^{2}y^{2}=ab \)</span>. האמירה הזו היא בבירור נכונה לגמרי, מה ש”מוכיח” את השוויון <span>\( \sqrt{a}\cdot\sqrt{b}=\sqrt{ab} \)</span>. אם כן, איך אפשר להציל את המתמטיקה מהסתירה שאליה נקלענו?</p>

<p>המשמעות הפדנטית והמעצבנת של <span>\( \sqrt{a}\cdot\sqrt{b}=\sqrt{ab} \)</span> נחלצת עכשיו לעזרתנו. היא אומרת: אם <span>\( a,b \)</span> הם <strong>מספרים ממשיים</strong> שיש להם <strong>שורש ממשי</strong>, ואם <span>\( x \)</span> מקיים <span>\( x^{2}=a \)</span> <strong>וגם</strong> <span>\( x \)</span> הוא אי-שלילי, ואם <span>\( y \)</span> מקיים <span>\( y^{2}=b \)</span> <strong>וגם</strong> <span>\( y \)</span> הוא אי-שלילי, אז אפשר להסיק שגם למספר הממשי <span>\( ab \)</span> יש שורשים ממשיים, והשורש האי-שלילי של <span>\( ab \)</span> הוא <span>\( xy \)</span>.</p>

<p>המשמעות הפדנטית והמעצבנת הזו היא נכונה לגמרי - אפשר להוכיח אותה יחסית בקלות. העניין הוא שהמשמעות הזו באה עם סייגים גדולים: היא דורשת ש-<span>\( a,b \)</span> יהיו מספרים ממשיים שיש להם שורש. אם הם לא כאלו, השוויון לא יהיה נכון <strong>במשמעות הפדנטית והמעצבנת</strong>. הוא עדיין יהיה נכון במשמעות האינטואיטיבית והקלילה; אבל כפי שנראה בהמשך, במשמעות הזו אין פה שום סתירה.</p>

<p>נעבור אם כן לדבר על הכוכב של הפוסט - היצור המוזר בתכלית <span>\( \sqrt{-1} \)</span>. מה זה? ראשית כל, זה <strong>שימוש חדש</strong> בסימן <span>\( \sqrt{a} \)</span> שעד כה השתמשתי בו רק במקרה שבו <span>\( a \)</span> היה מספר ממשי שיש לו שורש ממשי. לא אמרתי עד כה מה זה אומר, “מספר ממשי”; הכוונה היא לכל מספר שנמצא על ציר המספרים <span>\( \mathbb{R} \)</span>; כל מספר שאפשר לכתוב בייצוג עשרוני, למשל <span>\( \pi=3.14\ldots \)</span>. במילים אחרות, <strong>אין לי פה שום הגדרה</strong> של מה זה מספר ממשי; אני מתפלל שנתקלתם במושג הזה מתישהו (בבית הספר?) כי ההגדרות הפורמליות הן מסובכות. אולי ההגדרה הכי טובה היא “כל מספר ששמעתם עליו בבית הספר חוץ אולי ממספרים מרוכבים”.</p>

<p>מה שאמרתי כבר הוא של-<span>\( -1 \)</span> אין שורש שהוא מספר ממשי. אבל במתמטיקה קיים מספר, שמסומן ב-<span>\( i \)</span>, שמקיים <span>\( i^{2}=-1 \)</span>, כלומר <span>\( i \)</span> הוא שורש של <span>\( -1 \)</span> על פי ההגדרה שנתתי למעלה; הוא פשוט אינו מספר ממשי. זה כמובן מעלה שאלות הרות גורל - אם <span>\( i \)</span> איננו מספר ממשי, מה הוא <strong>כן</strong>? האם סתם המצאתי אותו כרגע? ובכן, לא. יש מספר דרכים לבנות פורמלית את <span>\( i \)</span> הזה גם אם כל המספרים שיש בארגז הכלים שלי הם מספרים ממשיים, באופן די דומה לאיך שאפשר לבנות שברים מתוך מספרים שלמים. <a href="https://gadial.net/2007/06/21/imaginary_numbers/">דיברתי על זה בראשית ימי הבלוג</a> אבל הנה שיטה אחת, לא הטבעית או האלגנטית ביותר, אבל זו שעשתה את העבודה מבחינתי והרגיעה את החששות שלי בשעתו.</p>

<p>הרעיון הוא להגדיר מספרים חדשים בעזרת <strong>זוגות</strong> של מספרים ממשיים. לפני שיתחילו לעוף צעקות שאסור לעשות דברים כאלו, בואו נסתכל על שברים: שבר הוא מספר מהצורה <span>\( \frac{a}{b} \)</span> שבו <span>\( a,b \)</span> שניהם מספרים <strong>שלמים</strong>. במקום לסמן <span>\( \frac{a}{b} \)</span> הייתי יכול לסמן <span>\( \left(a,b\right) \)</span>, ואז שתי המשוואות הנחמדות שאנחנו מכירים מבית הספר</p>

<ul> <li><span>\( \frac{a}{b}+\frac{x}{y}=\frac{ay+bx}{by} \)</span></li>


<li><span>\( \frac{a}{b}\cdot\frac{x}{y}=\frac{ax}{by} \)</span></li>

</ul>

<p>היו ניתנות להצגה בצורה “המוזרה” הבאה:</p>

<ul> <li><span>\( \left(a,b\right)+\left(x,y\right)=\left(ay+bx,by\right) \)</span></li>


<li><span>\( \left(a,b\right)\cdot\left(x,y\right)=\left(a\cdot x,b\cdot y\right) \)</span></li>

</ul>

<p>המשוואה השניה, של הכפל, נראית די אינטואיטיבית; אנחנו כופלים את הזוגות “רכיב-רכיב” - האיבר השמאלי בתוצאה יהיה מכפלת האיברים השמאליים במוכפלים, ובדומה עבור האיבר הימני. לעומת זאת, החיבור הוא פחד אלוהים. הוא בוודאי לא “רכיב-רכיב”. קורה פה משהו מוזר, שיכול להיראות מאוד שרירותי אם לא ברור לנו מאיפה הוא הגיע ולאיזו מטרה, ואת זה אנחנו יודעים כי למדנו ביסודי חיבור שברים.</p>

<p>עכשיו, מה שאני הולך לעשות כדי ליצור את <span>\( i \)</span> יהיה דומה מאוד. אני מגדיר קבוצה חדשה של מספרים, שאני קורא לה <strong>מספרים מרוכבים</strong> ומסמן ב-<span>\( \mathbb{C} \)</span>, ואיבריה הם זוגות <span>\( \left(a,b\right) \)</span> כך ש-<span>\( a,b \)</span> הם מספרים ממשיים. ומה שמייחד את הקבוצה הזו הוא חוקי החיבור והכפל שלה. חיבור יהיה “רכיב-רכיב” והכפל יהיה “משהו מוזר, שיכול להיראות מאוד שרירותי אם לא ברור לנו מאיפה הוא הגיע ולאיזו מטרה”:</p>

<ul> <li><span>\( \left(a,b\right)+\left(x,y\right)=\left(a+x,b+y\right) \)</span></li>


<li><span>\( \left(a,b\right)\cdot\left(x,y\right)=\left(ax-by,ay+bx\right) \)</span></li>

</ul>

<p>בואו נסתכל עכשיו על המספר המרוכב <span>\( \left(0,1\right) \)</span> ונכפול אותו בעצמו. על פי כלל הכפל המוזר שלנו, נקבל:</p>

<p><span>\( \left(0,1\right)\cdot\left(0,1\right)=\left(0\cdot0-1\cdot1,0\cdot1+1\cdot0\right)=\left(-1,0\right) \)</span></p>

<p>כל הסימונים הללו עם סוגריים הם מאוד מסורבלים, אז אני אציג סימון חדש: במקום לכתוב <span>\( \left(a,b\right) \)</span> אני אכתוב <span>\( a+bi \)</span>. במקרה של <span>\( \left(0,1\right) \)</span>, שבו <span>\( a=0,b=1 \)</span>, הסימון הזה נהיה עוד יותר פשוט - <span>\( i \)</span> ותו לא. ובמקרה של <span>\( \left(-1,0\right) \)</span> הסימון הזה הוא <span>\( -1+0\cdot i \)</span>, שגם אותו אפשר לפשט אל <span>\( -1 \)</span>. קיבלנו ש-<span>\( i\cdot i=-1 \)</span>.</p>

<p>אפשר להגיד, ובצדק גמור, שאני “מרמה”. שהשוויון <span>\( i\cdot i=-1 \)</span> לא מראה שמצאתי שורש למספר הממשי <span>\( -1 \)</span> אלא שמצאתי שורש <strong>למספר מרוכב</strong> שאני בחוצפתי קורא לו <span>\( -1 \)</span> למרות שהוא בעצם הזוג <span>\( \left(-1,0\right) \)</span>. זה כמובן נכון; אני אגיד שמה שאני עושה הוא <strong>לשכן</strong> את המספרים הממשיים שאני מכיר בתוך המספרים המרוכבים. זה נשמע חשוד מאוד, אבל זה בדיוק מה שעושים גם עבור שברים; כותבים 7 בתור סימון מקוצר של <span>\( \left(7,1\right) \)</span> וחושבים עליו בתור מספר טבעי נחמד ולא בתור זוג מספרים שלמים.</p>

<p>למה אני מספר את כל זה? כי מצד אחד, חשוב לי להדגיש שהמספרים המרוכבים הם <strong>סבבה</strong>. אין בהם משהו עקום באופן מהותי שמכריח את המתמטיקה להישבר, ההפך; המתמטיקה מסתדרת איתם יפה. מצד שני המתמטיקה <strong>באמת</strong> נשברת בגלל עניין השורשים הזה, וצריך להבין איך.</p>

<p>בואו נחזור אל השוויון <span>\( \sqrt{a}\cdot\sqrt{b}=\sqrt{ab} \)</span>. דיברתי קודם על שתי משמעויות שלו - אינטואיטיבית ופדנטית. המשמעות האינטואיטיבית אומרת את הדבר הבא: אם במקום <span>\( \sqrt{a} \)</span> נכתוב שורש <strong>כלשהו</strong> של <span>\( a \)</span> ובמקום <span>\( \sqrt{b} \)</span> נכתוב שורש כלשהו של <span>\( b \)</span>, ואם במקום <span>\( \sqrt{ab} \)</span> נכתוב שורש <strong>כלשהו</strong> של מה שמתחת לסימן השורש, כלומר של <span>\( ab \)</span>, אז כשנעלה בריבוע את שני האגפים נקבל את אותו הדבר.</p>

<p>לדוגמא, אם <span>\( a=9 \)</span> ו-<span>\( b=4 \)</span> אז השוויון שלמעלה הוא <span>\( \sqrt{9}\cdot\sqrt{4}=\sqrt{36} \)</span>. אם למשל אקח את השורש <span>\( -3 \)</span> של <span>\( a \)</span> והשורש <span>\( 2 \)</span> של <span>\( b \)</span> והשורש <span>\( 6 \)</span> של 36, אז אקבל את הטענה:</p>

<p><span>\( \left[\left(-3\right)\cdot2\right]^{2}=6^{2} \)</span></p>

<p>זו טענה נכונה, אבל אני מקווה שברור שזה לא מה ש-<span>\( \sqrt{a}\cdot\sqrt{b}=\sqrt{ab} \)</span> <strong>באמת</strong> אומר. הוא לא אומר “המספר <span>\( \sqrt{a}\cdot\sqrt{b} \)</span> (בדוגמה שלנו, <span>\( -6 \)</span>) הוא שורש כלשהו של <span>\( ab \)</span>”. הוא אומר “המספר <span>\( \sqrt{a}\cdot\sqrt{b} \)</span> <strong>שווה בדיוק</strong> לשורש <strong>מסויים</strong> של <span>\( ab \)</span>, השורש האי-שלילי”. הדבר הזה פשוט לא עובד, כי השורש האי-שלילי של <span>\( 36 \)</span> הוא <span>\( 6 \)</span>, והוא שונה מ-<span>\( -6 \)</span>. כדי שהשוויון הזה יעבוד, הכרחי שגם בבניית המספר <span>\( \sqrt{a}\cdot\sqrt{b} \)</span> ניקח רק את השורש האי-שלילי של <span>\( a,b \)</span>.</p>

<p>טוב ויפה, אז למה זה לא עובד עם <span>\( \sqrt{-1} \)</span>? כי פה אין בכלל משמעות ל”שורש שלילי” ו”שורש חיובי” במובן הרגיל. השורשים של <span>\( \sqrt{-1} \)</span> הם <span>\( i \)</span> ו-<span>\( -i \)</span>. מה חיובי ושלילי כאן?</p>

<p>“אה-הא!” אתם בוודאי אומרים: “ברור ש-<span>\( i \)</span> חיובי ואילו <span>\( -i \)</span> שלילי, הרי ליד <span>\( -i \)</span> יש סימן מינוס!”. ובכן, זה לא באמת כל כך פשוט; למשל, במספר המרוכב <span>\( z=1-i \)</span> מתקיים <span>\( -z=-1+i \)</span> וקצת קשה לומר מי משני המספרים הללו הוא החיובי והשלילי על פי גישת ה”חפשו את סימן המינוס”. אבל זו אפילו לא הבעיה המרכזית. הבעיה המרכזית היא שכדי להוכיח את <span>\( \sqrt{a}\cdot\sqrt{b}=\sqrt{ab} \)</span> אנחנו מניחים שמספרים חיוביים יתנהגו בצורה <strong>מאוד נחמדה</strong>, ואם אני אנסה לומר בכוח ש-<span>\( i \)</span> הוא “חיובי” אני אאבד את הצורה המאוד נחמדה הזו.</p>

<p>ספציפית, הדבר הנחמד שאני מתבסס עליו כאן הוא <strong>סגירות</strong>: אם כופלים שני מספרים חיוביים, התוצאה תהיה בעצמה מספר חיובי. אם <span>\( a&gt;0,b&gt;0 \)</span> אז גם <span>\( ab&gt;0 \)</span>. זה כמובן לא עובד עם <span>\( i \)</span>, כי כשכופלים את <span>\( i \)</span> בעצמו מקבלים מספר שלילי, <span>\( -1 \)</span>. אם נקרא ל-<span>\( i \)</span> חיובי נאבד את תכונת הסגירות של החיוביים ולכן נאבד את התכונה <span>\( \sqrt{a}\cdot\sqrt{b}=\sqrt{ab} \)</span>.</p>

<p>למה הסגירות כל כך חשובה? בשביל זה בואו נראה הוכחה בנפנוף ידיים של הטענה. אם <span>\( x^{2}=a \)</span> וגם <span>\( y^{2}=b \)</span>, אז חשבון פשוט במיוחד נותן לנו ש-</p>

<p><span>\( \left(xy\right)^{2}=x^{2}y^{2}=ab \)</span></p>

<p>אנחנו מסתמכים כאן במובלע על מה שנקרא <strong>חוק החילוף</strong>; על כך ש-<span>\( xy=yx \)</span> ולכן <span>\( \left(xy\right)^{2}=xyxy=xxyy=x^{2}y^{2} \)</span>. אבל חוק החילוף הוא תכונה בסיסית שמתקיימת גם במספרים הממשיים וגם במספרים המרוכבים, אז אין עם זה בעיה (הוא לא מתקיים, למשל, עבור <strong>כפל מטריצות</strong>, או <strong>כפל קווטרניונים</strong> אבל זה סיפור שונה). קיבלנו, אם כן, הוכחה לטענה הכללית “אם <span>\( x \)</span> הוא שורש של <span>\( a \)</span> ו-<span>\( y \)</span> הוא שורש של <span>\( b \)</span> אז <span>\( xy \)</span> הוא שורש של <span>\( ab \)</span>”. הטענה הזו <strong>נכונה</strong> גם עבור מספרים מרוכבים וספציפית עבור השורשים של <span>\( -1 \)</span> שהם כזכור <span>\( \pm i \)</span>. בואו נראה את זה על ידי כך שנתבונן במפורש על כל ארבע המכפלות של שורשים של <span>\( -1 \)</span>:</p>

<ul> <li><span>\( i\cdot i=-1 \)</span></li>


<li><span>\( i\cdot\left(-i\right)=1 \)</span></li>


<li><span>\( \left(-i\right)\cdot i=1 \)</span></li>


<li><span>\( \left(-i\right)\cdot\left(-i\right)=-1 \)</span></li>

</ul>

<p>כל ארבע המכפלות הללו הניבו לנו את 1 או את <span>\( -1 \)</span>, שהם השורשים של <span>\( 1 \)</span>. הדבר היחיד שנכשל הוא הציפיה שלנו לקבל את השורש <strong>החיובי</strong> של 1. אנחנו אמנם מקבלים אותו, אבל רק במכפלה כמו <span>\( i\cdot\left(-i\right) \)</span>, שמערבת את השורש “הלכאורה חיובי” <span>\( i \)</span> והשורש “הלכאורה שלילי” <span>\( -i \)</span> ביחד.</p>

<p>נניח עכשיו לרגע ש-<span>\( x,y \)</span> הם מספרים ממשיים <strong>חיוביים</strong> שמקיימים <span>\( x^{2}=a,y^{2}=b \)</span>. אז אנחנו יודעים ש-<span>\( xy \)</span> הוא שורש של <span>\( ab \)</span>; ואנחנו יודעים, בגלל שהממשיים החיוביים <strong>סגורים לכפל</strong>, שגם <span>\( ab \)</span> הוא מספר ממשי חיובי. לכן, אם הסימון <span>\( \sqrt{\cdot} \)</span> משמש אותנו כדי לתאר את השורש החיובי של מספר כלשהו, אנחנו יודעים שמתקיים <span>\( \sqrt{a}\cdot\sqrt{b}=\sqrt{ab} \)</span>, כי בגלל ש-<span>\( x,y \)</span> חיוביים הם אלו שמופיעים באגף שמאל, ובגלל ש-<span>\( xy \)</span> חיובי הוא מי שמופיע באגף ימין.</p>

<p>מה שהסימן <span>\( \sqrt{\cdot} \)</span> עושה הוא לא רק להוציא שורש; הוא מוציא שורש ו<strong>בוחר</strong> אחד מהשורשים האפשריים ומחזיר אותו. הוא עושה את זה באמצעות <strong>כלל בחירה</strong> מסוים - במקרה שלנו, “קח את השורש החיובי”. השוויון <span>\( \sqrt{a}\cdot\sqrt{b}=\sqrt{ab} \)</span> לא מתאר איזו תכונה כללית של פונקציית השורש; הוא מתאר תכונה כללית של <strong>כלל הבחירה</strong> הזה, וכלל הבחירה הזו מלכתחילה קיים רק למספרים ממשיים. מה שראינו עכשיו הוא שאם ננסה להרחיב את כלל הבחירה הזה למספרים נוספים, התכונה היפה שתיארנו לא תשתמר.</p>

<p>כל הסיפור הזה מתקשר לבעיה כללית הרבה יותר בתורת הפונקציות המרוכבות. יש כמה וכמה סיטואציות שבהן יש לנו “פונקציות” כמו שורש שיכולות להחזיר יותר מתוצאה אחת; אפשר לחשוב עליהן כאילו הן מחזירות קבוצה של תוצאות אפשריות. לעתים קרובות מה שמועיל לעשות הוא לקחת פונקציה כזו וליצור ממנה פונקציה שכן מחזירה ערך מספרי יחיד לכל קלט - פונקציה כזו נקראת <strong>ענף</strong> של הפונקציה המקורית. האתגר הוא לבחור את הענף הזה כך שיקיים תכונות נחמדות ככל האפשר - למשל, <strong>רציפות</strong>, כלומר ששינויים קטנים בקלט לא יובילו לשינויים גדולים בפלט. מה שראינו פה הוא שהענף של פונקציית השורש <strong>על המספרים הממשיים</strong> שמוגדר בתור “קחו תמיד את השורש החיובי” מקיים תכונת <strong>כפליות</strong> (פונקציה <span>\( f \)</span> היא כפלית אם <span>\( f\left(ab\right)=f\left(a\right)f\left(b\right) \)</span>) אבל על המספרים המרוכבים אין לנו ענף שיקיים כפליות. זה אחד מהחסרונות של שימוש במרוכבים; היתרונות כל כך גדולים שאנחנו יכולים לקבל את זה בשמחה.</p>

<p>אם כן, לסיכום: אין סתירה במתמטיקה; אין בעיה עם השימוש ב-<span>\( i \)</span>; ואין בעיה עם <span>\( \sqrt{a}\cdot\sqrt{b}=\sqrt{ab} \)</span> כל עוד אנחנו יודעים באיזה הקשר אנחנו משתמשים בו. מה שכן יש פה הוא תירוץ נפלא לכתוב פוסטים על מרוכבים.</p>

  </div>

  <hr />
  <p>
    נהניתם? התעניינתם? אם תרצו, אתם מוזמנים לתת טיפ:
  </p>
  <a href='https://ko-fi.com/H2H5XFBQ' target='_blank'><img height='36' style='border:0px;height:36px;' src='https://az743702.vo.msecnd.net/cdn/kofi2.png?v=2' border='0' alt='Buy Me a Coffee at ko-fi.com' /></a><div class="PageNavigation">
    
      <a class="prev" href="/2021/09/06/simpson_paradox/">&laquo; פרדוקס סימפסון</a>
    
    
      <a class="next" href="/2022/02/26/what_are_sums/">מה זה בכלל סכום? &raquo;</a>
    
  </div><div id="disqus_thread"></div>
  <script>
    var disqus_config = function () {
      this.page.url = 'http://gadial.net/2021/10/31/roots_of_minus_one_product/';
      this.page.identifier = 'http://gadial.net/2021/10/31/roots_of_minus_one_product/';
    };

    (function() {
      var d = document, s = d.createElement('script');

      s.src = 'https://not-precise.disqus.com/embed.js';

      s.setAttribute('data-timestamp', +new Date());
      (d.head || d.body).appendChild(s);
    })();
  </script>
  <noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript><a class="u-url" href="/2021/10/31/roots_of_minus_one_product/" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">לא מדויק</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">לא מדויק</li><li><a class="u-email" href="mailto:gadial@gmail.com">gadial@gmail.com</a></li><li>&copy; כל הזכויות שמורות לגדי אלכסנדרוביץ'</li>
        </ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/%D7%9C%D7%90-%D7%9E%D7%93%D7%95%D7%99%D7%A7-163347110378474"><svg class="svg-icon"><use xlink:href="/assets/minima-social-icons.svg#facebook"></use></svg> <span class="username">לא מדויק</span></a></li><li><a href="/feed.xml"><svg class="svg-icon"><use xlink:href="/assets/minima-social-icons.svg#rss"></use></svg> <span>RSS</span></a></li></ul>
</div>

      <div class="footer-col footer-col-3">
        <p>בלוג על מתמטיקה ומדעי המחשב</p>
      </div>
    </div>

  </div>

</footer><script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script>window.jQuery || document.write('<script src="assets/js/jquery-slim.min.js"><\/script>')</script><script src="/assets/js/bootstrap.bundle.js"></script><script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script>window.jQuery || document.write('<script src="assets/js/jquery-slim.min.js"><\/script>')</script><script src="/assets/js/bootstrap.bundle.js"></script>

<!-- Default Statcounter code for New blog
http://www.gadial.net/ -->
<script type="text/javascript">
  var sc_project=5444342; 
  var sc_invisible=1; 
  var sc_security="4a89cbe4"; 
  </script>
  <script type="text/javascript"
  src="https://www.statcounter.com/counter/counter.js"
  async></script>
  <noscript><div class="statcounter"><a title="Web Analytics"
  href="https://statcounter.com/" target="_blank"><img
  class="statcounter"
  src="https://c.statcounter.com/5444342/0/4a89cbe4/1/"
  alt="Web Analytics"></a></div></noscript>
  <!-- End of Statcounter Code --></body>

</html>
