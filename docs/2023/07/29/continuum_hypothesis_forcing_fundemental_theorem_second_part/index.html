<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>בעקבות השערת הרצף, חלק ח&#39;: המשפט היסודי של תורת הכפיה (המקרה הכללי) - לא מדויק</title>
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/" class="site-title">לא מדויק</a>
            <div class="nav-links">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2023/07/29/continuum_hypothesis_forcing_fundemental_theorem_first_part/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">בעקבות השערת הרצף, חלק ז&#39;: המשפט היסודי של תורת הכפיה (המקרה הפרטי שהוא עיקר העבודה)</span>
            </a>
            

            
            <a href="/2023/07/30/continuum_hypothesis_forcing_proving_zfc_axioms/" class="nav-link nav-next">
                <span class="nav-label">← פוסט חדש יותר</span>
                <span class="nav-title">בעקבות השערת הרצף, חלק ט&#39;: מוכיחים את ZFC</span>
            </a>
            
        </nav>
        
        
        <header>
            <h1>בעקבות השערת הרצף, חלק ח&#39;: המשפט היסודי של תורת הכפיה (המקרה הכללי)</h1>
            <div class="post-meta">
                <span class="date">2023-07-29</span>
                
                <span class="categories">
                    | קטגוריות:
                    
                    <a href="/categories/תורת הקבוצות.html">תורת הקבוצות</a>
                    
                </span>
                
                
                <span class="tags">
                    | תגיות:
                    
                    <a href="/tags/השערת הרצף.html">השערת הרצף</a>
                    
                </span>
                
            </div>
        </header>
        
        <article>
            <h2>מבוא</h2>

<p>בפוסט הקודם הצגתי את המשפט היסודי של תורת הכפיה והוכחתי מקרה פרטי אחד שלו, המסובך ביותר, שיהווה בסיס ליתר ההוכחה. הפעם נתחיל מלסיים את כל ההוכחה, אבל כמובן שכדאי להיזכר על מה בעצם אנחנו מדברים.</p>
<p>כזכור, יש לנו "יקום מתמטי זעיר" <span class="math">\(\mathcal{M}\)</span> שהוא קבוצה בת מניה וטרנזיטיבית שאפשר להניח עליה (במובן ניואנסי מסוים שכבר חפרתי עליו בעבר) שמקיימת את אקסיומות ZFC. על היקום הזה אנחנו מלבישים קבוצה של "תנאי כפייה" <span class="math">\(P\in\mathcal{M}\)</span> שנבחרים בהתאם למטרה הספציפית שאנחנו רוצים להשיג, אבל בינתיים אנחנו מתייחסים אליהם באופן כללי. עכשיו, בהינתן <span class="math">\(P\)</span> אפשר לבנות קבוצה כלשהי <span class="math">\(G\subseteq P\)</span> שנקראת <strong>אידאל גנרי</strong> שיש לה מבנה עשיר מסוים שאנחנו רוצים להוסיף אל <span class="math">\(\mathcal{M}\)</span>. הראינו איך לעשות את זה - לבנות קבוצה חדשה <span class="math">\(\mathcal{M}\left[G\right]\)</span> בתהליך דו-שלבי שבו ראשית בנינו באופן בלתי תלוי ב-<span class="math">\(G\)</span> קבוצה של איברים של <span class="math">\(\mathcal{M}\)</span> שנקראו "שמות-<span class="math">\(P\)</span>"; ושנית, הראינו דרך בהינתן שם-<span class="math">\(P\)</span> <span class="math">\(\sigma\)</span> לקבל ממנו קבוצה <span class="math">\(\sigma^{G}\)</span> באופן שבו <span class="math">\(G\)</span> "מסננת" איברים מיותרים מתוך <span class="math">\(\sigma\)</span>. כל זה התרחש עוד לפני הפוסט האחרון.</p>
<p>בפוסט האחרון התחלנו להתעסק בשאלה "איזה תכונות היקום <span class="math">\(\mathcal{M}\left[G\right]\)</span> מקיים, וחשוב מכך - <strong>למה</strong> הוא מקיים אותן?" וטענו טענה שהיא די מרחיקת לכת, אפילו אם לא לגמרי ברור עד כמה - שאם נוסחה <span class="math">\(\phi\left(\tau_{1},\ldots,\tau_{n}\right)\)</span> כלשהי (שמורכבת מנוסחה לוגית <span class="math">\(\phi\)</span> ומשמות-<span class="math">\(P\)</span> <span class="math">\(\tau_{1},\ldots\tau_{n}\)</span> שהוצבו בתוך המשתנים החופשיים שלה) מתקיימת עבור <span class="math">\(\mathcal{M}\left[G\right]\)</span> <strong>כלשהו</strong> (כלומר <span class="math">\(\phi\left(\tau_{1}^{G},\ldots,\tau_{n}^{G}\right)\)</span> הוא בעל ערך "אמת"), אז ה"סיבה" לכך שהנוסחה התקיימה היא איבר אחד ויחיד <span class="math">\(p\in G\)</span>. מה זאת אומרת? זה אומר ש<strong>לכל אידאל גנרי</strong> <span class="math">\(G^{\prime}\)</span>, אם <span class="math">\(p\in G^{\prime}\)</span> אז <span class="math">\(\phi\left(\tau_{1}^{G^{\prime}},\ldots,\tau_{n}^{G^{\prime}}\right)\)</span>. מתקיימת. על סיטואציה כזו אמרנו ש-<span class="math">\(p\)</span> <strong>כופה</strong> את <span class="math">\(\phi\left(\tau_{1},\ldots,\tau_{n}\right)\)</span> וסימנו את זה בתור <span class="math">\(p\Vdash\phi\left(\tau_{1},\ldots,\tau_{n}\right)\)</span>.</p>
<p>אז שוב, כדי לחדד, הנה המשפט שאנחנו רוצים להוכיח: שעבור אידאל גנרי <span class="math">\(G\)</span> מתקיים <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> אם ורק אם קיים <span class="math">\(p\in G\)</span> כך ש- <span class="math">\(p\Vdash\phi\left(\tau_{1},\ldots,\tau_{n}\right)\)</span>.</p>
<p>עד כה, מה שעשינו היה להוכיח את המשפט עבור <span class="math">\(\phi\)</span> שהיא הנוסחה <span class="math">\(x_{1}=x_{2}\)</span>. מן הסתם לא אחזור על כל ההוכחה, אבל <strong>כן אחזור</strong> בקצרה על החלקים ממנה שיהיו רלוונטיים אלינו כי ההוכחה הכללית דומה להם מאוד, רק שאפשר לנפנף בידיים יותר בקלות.</p>
<p>הרעיון הבסיסי הוא לבנות במפורש את ה<strong>יחס</strong> <span class="math">\(p\Vdash\phi\left(\tau_{1},\ldots,\tau_{n}\right)\)</span> בעזרת אוסף של קבוצות. יחס כזה הוא אוסף של <span class="math">\(n+1\)</span>-יות, <span class="math">\(\left(p,\tau_{1},\ldots,\tau_{n}\right)\)</span>. עכשיו, על שמות ה-<span class="math">\(P\)</span> מוגדרת באופן טבעי היררכייה: כשבנינו אותם, עשינו את זה באמצעות סדרה של קבוצות <span class="math">\(N_{0},N_{1},N_{2},\ldots\)</span> שמאונדקסת על ידי כל הסודרים שיש ב-<span class="math">\(\mathcal{M}\)</span>, כך שהאיברים של כל שם-<span class="math">\(P\)</span> נבנים בעזרת שמות-<span class="math">\(P\)</span> קדומים יותר בהיררכייה. אז עכשיו אנחנו מגדירים <span class="math">\(\mathcal{F}_{\alpha}^{\phi}\)</span> עבור סודר <span class="math">\(\alpha\in\mathcal{M}\)</span> בתור אוסף כל ה-<span class="math">\(n+1\)</span>-יות <span class="math">\(\left(p,\tau_{1},\ldots,\tau_{n}\right)\)</span> עבורן <span class="math">\(\tau_{1},\ldots,\tau_{n}\)</span> כולם שייכים ל-<span class="math">\(N_{\alpha}\)</span>, והן מקיימות <strong>תכונה מעניינת</strong> שתלויה ב-<span class="math">\(\phi\)</span> ואיכשהו תוביל לכך שה-<span class="math">\(n+1\)</span>-יות הללו אכן מקודדות את <span class="math">\(p\Vdash\phi\left(\tau_{1},\ldots,\tau_{n}\right)\)</span>.</p>
<p>בפוסט הקודם ראינו <span class="math">\(\mathcal{F}\)</span> כאלו עבור יחס השוויון, וה"תכונה מעניינת" המדוברת הייתה מסובכת למדי. למזלנו, הפעם התכונה תהיה פשוטה הרבה יותר כי יש לנו בסיס אינדוקטיבי להסתמך עליו.</p>
<p>קדימה לעבודה.</p>
<h2>אנו נזכרים איך בונים נוסחאות ואיך הוכחנו את המשפט היסודי בפעם הקודמת</h2>

<p>מה זו בעצם "נוסחה"? ראינו את זה בסדרת הפוסטים הזו, אבל למה לא לחזור על זה שוב. אני מדבר פה על נוסחאות בהקשר הספציפי של תורת הקבוצות, כי בלוגיקה מסדר ראשון כללית זה מושג יותר מורכב.</p>
<p>נוסחה בנויה מ<strong>משתנים</strong> <span class="math">\(x_{1},x_{2},x_{3},\ldots\)</span> ומכל מני סימנים לוגיים שתכף נראה. היא תמיד תהיה בסופו של דבר סדרה סופית של סימבולים, אבל עם מבנה בעל משמעות מסוים. שני סוגי הנוסחאות הפשוטים ביותר הם <span class="math">\(x_{1}=x_{2}\)</span> ו-<span class="math">\(x_{1}\in x_{2}\)</span>; הנוסחאות הללו נקראות <strong>נוסחאות אטומיות</strong>. כל נוסחה שאינה אטומית נבנית מתוך נוסחאות פשוטות ביותר <span class="math">\(\varphi,\psi\)</span> באופן הבא: גם <span class="math">\(\neg\psi\)</span> היא נוסחה (שמשמעותה <strong>שלילה</strong> של <span class="math">\(\psi\)</span>), וגם <span class="math">\(\varphi\to\psi\)</span> היא נוסחה (שמשמעותה ש-<span class="math">\(\varphi\)</span> <strong>גוררת לוגית</strong> את <span class="math">\(\psi\)</span>), וגם <span class="math">\(\forall x\psi\)</span> היא נוסחה, לכל משתנה <span class="math">\(x\)</span> (שמשמעותה שלכל ערך שנציב ב-<span class="math">\(x\)</span>, הנוסחה <span class="math">\(\psi\)</span> תתקיים).</p>
<p>יש עוד סימנים לוגיים: למשל <span class="math">\(\wedge\)</span> שמייצג "וגם" ו-<span class="math">\(\exists\)</span> שמייצג "קיים", אבל אפשר לבנות להן נוסחאות שקולות עם הסימנים שכבר ראינו, ולכן כדי לשמור על פשטות אנחנו מסתפקים במה שכבר הצגנו. יש גם עניין עם סוגריים ו"קריאה יחידה" שאני משמיט את הדיבור עליו לגמרי כדי לא לסבך בצורה מיותרת כי בסוף יוצא מזה שמה שאני עושה כרגע הוא בסדר גמור.</p>
<p>עכשיו אפשר להגדיר את הקבוצות <span class="math">\(\mathcal{F}_{\alpha}^{\phi}\)</span> שלנו. עבור <span class="math">\(\phi\)</span> שהוא <span class="math">\(x_{1}=x_{2}\)</span> הגדרנו את זה בפוסט הקודם וקראתי להגדרה <strong>תכונה מעניינת</strong> שהייתה גם מסובכת למדי. עבור יתר המקרים המצב פשוט יותר. אני אסמן את המשתנים החופשיים שמופיעים ב-<span class="math">\(\phi\)</span> בתור <span class="math">\(x_{1},\ldots,x_{n}\)</span>, והאיברים של <span class="math">\(\mathcal{F}_{\alpha}^{\phi}\)</span> יהיו אוסף של <span class="math">\(n+1\)</span>-יות <span class="math">\(\left(p,\tau_{1},\ldots,\tau_{n}\right)\)</span> כך ש-<span class="math">\(p\in P\)</span> וכל <span class="math">\(\tau_{i}\)</span> הוא שם-<span class="math">\(P\)</span> מתוך <span class="math">\(N_{\alpha}\)</span>, כך ש-<span class="math">\(\left(p,\tau_{1},\ldots,\tau_{n}\right)\)</span> מקיים את התנאי הבא שתלוי במבנה של <span class="math">\(\phi\)</span>:</p>
<ul> <li>אם <span class="math">\(\phi\)</span> מהצורה <span class="math">\(x_{1}\in x_{2}\)</span> אז <span class="math">\(\left\{ q\in P\ |\ \exists\left(\sigma,q\right)\in\tau_{2}:q\Vdash\tau_{1}=\sigma\right\} \)</span> היא <strong>צפופה</strong> מעל <span class="math">\(p\)</span>.</li>


<li>אם <span class="math">\(\phi\)</span> מהצורה <span class="math">\(\neg\psi\)</span> אז <strong>אף הרחבה</strong> של <span class="math">\(p\)</span> לא כופה את <span class="math">\(\psi\left(\tau_{1},\ldots,\tau_{n}\right)\)</span>.</li>


<li>אם <span class="math">\(\phi\)</span> מהצורה <span class="math">\(\psi_{1}\to\psi_{2}\)</span> אז כל הרחבה של <span class="math">\(p\)</span> שכופה את <span class="math">\(\psi_{1}\left(\tau_{1},\ldots,\tau_{n}\right)\)</span> היא בעלת הרחבה שכופה את <span class="math">\(\psi_{2}\left(\tau_{1},\ldots,\tau_{n}\right)\)</span>.</li>


<li>אם <span class="math">\(\phi\)</span> מהצורה <span class="math">\(\forall x\psi\)</span> אז לכל שם-<span class="math">\(P\)</span> <span class="math">\(\tau\)</span>, קבוצת ה-<span class="math">\(q\)</span>-ים שכופים את <span class="math">\(\psi\left(\tau,\tau_{1},\ldots,\tau_{n}\right)\)</span> היא <strong>צפופה</strong> מעל <span class="math">\(p\)</span>.</li>

</ul>

<p>יש תחושה של קשר עמום כלשהו בין המבנה של <span class="math">\(\phi\)</span> ובין התנאי שמגדירים, אבל בלי להיכנס להוכחה לא יהיה ברור איך הקשר הזה עובד. אז בואו נדבר על ההוכחה.</p>
<p>עכשיו, איך הלכה ההוכחה עבור <span class="math">\(x_{1}=x_{2}\)</span>? לב ההוכחה היה להגדיר קבוצה <span class="math">\(A\subseteq P\)</span> ולהראות (בערך, אני קצת מרמה) ש-<span class="math">\(\tau_{1}^{G}=\tau_{2}^{G}\)</span> גורר ש-<span class="math">\(G\subseteq A\)</span> ואילו אם עבור <span class="math">\(p\in G\)</span> כלשהו, כל ההרחבות של <span class="math">\(p\)</span> שייכות ל-<span class="math">\(A\)</span>, אז <span class="math">\(\tau_{1}^{G}=\tau_{2}^{G}\)</span>. ההגדרה של <span class="math">\(A\)</span> הזו הייתה קצת מורכבת ונבעה מאופי <strong>התכונה המעניינת</strong> שהגדירה את ה-<span class="math">\(\mathcal{F}_{\alpha}\)</span> עבור הפסוק <span class="math">\(x_{1}=x_{2}\)</span>; עכשיו גם נגדיר קבוצה <span class="math">\(A\)</span> כזו עבור הפסוק <span class="math">\(\phi\)</span> שלנו אבל היא תהיה פשוטה יותר.</p>
<p>אז אנחנו מגדירים את <span class="math">\(A\)</span> להיות קבוצת כל ה-<span class="math">\(q\in P\)</span> אשר מקיימים:</p>
<ul> <li>אם <span class="math">\(\phi\)</span> מהצורה <span class="math">\(x_{1}\in x_{2}\)</span> אז קיים <span class="math">\(\left(\sigma,q^{\prime}\right)\in\tau_{2}\)</span> כך ש-<span class="math">\(q\subseteq q^{\prime}\)</span> ו-<span class="math">\(q^{\prime}\)</span> כופה את <span class="math">\(\tau_{1}=\sigma\)</span>.</li>


<li>אם <span class="math">\(\phi\)</span> מהצורה <span class="math">\(\neg\psi\)</span> אז <span class="math">\(q\)</span> אינו כופה את <span class="math">\(\psi\left(\tau_{1},\ldots,\tau_{n}\right)\)</span></li>


<li>אם <span class="math">\(\phi\)</span> מהצורה <span class="math">\(\psi_{1}\to\psi_{2}\)</span> אז או ש-<span class="math">\(q\)</span> לא כופה את <span class="math">\(\psi_{1}\left(\tau_{1},\ldots,\tau_{n}\right)\)</span> או שיש ל-<span class="math">\(q\)</span> הרחבה שכופה את <span class="math">\(\psi_{2}\left(\tau_{1},\ldots,\tau_{n}\right)\)</span>.</li>


<li>אם <span class="math">\(\phi\)</span> מהצורה <span class="math">\(\forall x\psi\)</span> אז לכל שם-<span class="math">\(P\)</span> <span class="math">\(\tau\)</span>, קיימת הרחבה של <span class="math">\(q\)</span> שכופה את <span class="math">\(\psi\left(\tau,\tau_{1},\ldots,\tau_{n}\right)\)</span>.</li>

</ul>

<p>ההגדרות הללו של שייכות ל-<span class="math">\(A\)</span> דומות כמובן להגדרה של <span class="math">\(\mathcal{F}_{\alpha}^{\phi}\)</span> שראינו קודם. זה קרה גם בפוסט הקודם: ראינו שם שהתנאי של שייכות ל-<span class="math">\(\mathcal{F}_{\alpha}\)</span> בעצם אומר "לכל הרחבה <span class="math">\(q\)</span> של <span class="math">\(p\)</span>, מתקיים ש-<span class="math">\(q\in A\)</span>". זה קורה גם עכשיו: <span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span> אם ורק אם כל הרחבה של <span class="math">\(p\)</span> שייכת ל-<span class="math">\(A\)</span>. בואו נראה את זה, בזהירות.</p>
<p>ראשית, המקרה של <span class="math">\(x_{1}\in x_{2}\)</span>. אם <span class="math">\(\left(p,\tau_{1},\tau_{2}\right)\in\mathcal{F}_{\alpha}^{\phi}\)</span> אז על פי הגדרה הקבוצה <span class="math">\(\left\{ q\in P\ |\ \exists\left(\sigma,q\right)\in\tau_{2}:q\Vdash\tau_{1}=\sigma\right\} \)</span> היא צפופה מעל <span class="math">\(p\)</span>. המשמעות של "צפופה" היא שלכל הרחבה של <span class="math">\(p\)</span> קיימת הרחבה בתוך הקבוצה הזו. אני רוצה להוכיח שכל הרחבה של <span class="math">\(p\)</span> שייכת ל-<span class="math">\(A\)</span>, אז בואו ניקח הרחבה <span class="math">\(p\subseteq q\)</span> שכזו. על פי הגדרת הצפיפות, קיימת ל-<span class="math">\(q\)</span> הרחבה <span class="math">\(q\subseteq q^{\prime}\)</span> בתוך הקבוצה, כלומר קיימים <span class="math">\(\left(\sigma,q^{\prime}\right)\in\tau_{2}\)</span> כך ש-<span class="math">\(q^{\prime}\Vdash\tau_{1}=\sigma\)</span>. זה בדיוק עונה להגדרה של <span class="math">\(A\)</span> (זה כיוון אחד, אבל השני עובד באותה צורה).</p>
<p>עכשיו למקרה של <span class="math">\(\neg\psi\left(\tau_{1},\ldots,\tau_{n}\right)\)</span>. אם <span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span> אז אף הרחבה של <span class="math">\(p\)</span> לא כופה את <span class="math">\(\psi\left(\tau_{1},\ldots,\tau_{n}\right)\)</span>. אם ניקח הרחבה <span class="math">\(p\subseteq q\)</span> כזו, מכיוון שהיא לא כופה את <span class="math">\(\psi\left(\tau_{1},\ldots,\tau_{n}\right)\)</span> אז <span class="math">\(q\in A\)</span>. זה היה פשוט, מה? אותו דבר קורה גם במקרה של <span class="math">\(\psi_{1}\to\psi_{2}\)</span>. אבל המקרה של <span class="math">\(\forall x\psi\)</span> שוב מערב צפיפות אז בואו נראה אותו במפורש.</p>
<p>אם כן, אני מניח ש-<span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span> ולוקח הרחבה <span class="math">\(p\subseteq q\)</span>. עכשיו, בהינתן שם <span class="math">\(\tau\)</span> אנחנו רוצים למצוא הרחבה של <span class="math">\(q\)</span> שכופה את <span class="math">\(\psi\left(\tau,\tau_{1},\ldots,\tau_{n}\right)\)</span>. אנחנו משתמשים בכך שקבוצת כל האיברים שכופים את <span class="math">\(\psi\left(\tau,\tau_{1},\ldots,\tau_{n}\right)\)</span> היא <strong>צפופה</strong> מעל <span class="math">\(p\)</span>, כלומר לכל הרחבה של <span class="math">\(p\)</span> (ובפרט <span class="math">\(q\)</span>) יש הרחבה ששייכת לקבוצה הזו - בדיוק מה שאנחנו צריכים. זה האופן שבו מושג ה"צפיפות" משרת אותנו.</p>
<p>אוקיי, אז אם לסכם - היה די קל להראות ש-<span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span> אם ורק אם כל הרחבה של <span class="math">\(p\)</span> שייכת ל-<span class="math">\(A\)</span>. עכשיו, כמו בהוכחה של הפוסט הקודם, <span class="math">\(A\)</span> איכשהו צריכה לעזור לנו לסיים את הוכחת המשפט. זה קורה עם שתי הטענות הבאות:</p>
<ul> <li>אם <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> אז <span class="math">\(G\subseteq A\)</span></li>


<li>אם עבור <span class="math">\(p\in G\)</span> כלשהו כל הרחבה של <span class="math">\(p\)</span> שייכת ל-<span class="math">\(A\)</span> אז <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span></li>

</ul>

<p>עבור שוויון השתמשנו באותן שתי טענות בצורה קצת שונה - במקום <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> היה לנו <span class="math">\(\tau_{1}^{G}\subseteq\tau_{2}^{G}\)</span> ואותו הדבר גם בכיוון השני עבור <span class="math">\(A\)</span> אחרת ואז איכשהו שילבנו את שני אלו. בשלב הזה אפשר לנפנף בידיים ולהגיד שכל מה שנעשה עכשיו הוא בערך כמו קודם (זה מה שהספר עושה) אבל אני לא מרגיש שאני מבין מה הולך פה מספיק טוב, אז אני אנסה להוכיח הכל פורמלית ככל הניתן. וזה אומר שיהיו שני שלבים, כמקודם: ראשית נראה איך שתי טענות העזר מוכיחות את המשפט; ושנית נראה איך מוכיחים את טענות העזר.</p>
<h2>איך טענות העזר מוכיחות לנו את המשפט היסודי</h2>

<p>יש שתי טענות מרכזיות שצריך להוכיח, עבור נוסחה <span class="math">\(\phi\)</span> ושמות <span class="math">\(\tau_{1},\ldots,\tau_{n}\)</span>:</p>
<ul> <li>עבור אידאל גנרי <span class="math">\(G\)</span> מתקיים <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> אם ורק אם קיים <span class="math">\(p\in G\)</span> כך ש- <span class="math">\(p\Vdash\phi\left(\tau_{1},\ldots,\tau_{n}\right)\)</span>.</li>


<li><span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span> אם ורק אם <span class="math">\(p\Vdash\phi\left(\tau_{1},\ldots,\tau_{n}\right)\)</span></li>

</ul>

<p>בטענה הראשון הכיוון של ה"אם" טריוויאלי (זו המשמעות של כפיה) והחלק המעניין הוא להראות שאם <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> אז קיים <span class="math">\(p\in G\)</span> שכופה את <span class="math">\(\phi\left(\tau_{1},\ldots,\tau_{n}\right)\)</span>. עכשיו, בזכות טענת העזר הראשונה, <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> מלמד אותנו ש-<span class="math">\(G\subseteq A\)</span>. טענת עזר מהפוסט הקודם שאין צורך להוכיח מחדש כי אני משתמש בה כמות שהיא אומרת שאם <span class="math">\(G\subseteq A\in\mathcal{M}\)</span> אז קיים <span class="math">\(p\)</span> כך שכל הרחבה של <span class="math">\(p\)</span> שייכת ל-<span class="math">\(A\)</span>. יחד עם טענת העזר השניה זה מראה לנו שלכל <span class="math">\(G^{\prime}\)</span> כך ש-<span class="math">\(p\in G^{\prime}\)</span> יתקיים <span class="math">\(\mathcal{M}\left[G^{\prime}\right]\models\phi\left(\tau_{1}^{G^{\prime}},\ldots,\tau_{n}^{G^{\prime}}\right)\)</span>, וזו בדיוק המשמעות של לומר ש-<span class="math">\(p\)</span> כופה את <span class="math">\(\left(\tau_{1},\ldots,\tau_{n}\right)\)</span>.</p>
<p>הדבר היחיד שחסר לנו בשביל הטיעון שבפסקה הקודמת הוא להראות ש-<span class="math">\(A\in\mathcal{M}\)</span>. זה מצריך אותנו לחזור להגדרות השונות והמשונות של <span class="math">\(A\)</span> ולשאול את עצמנו האם יש משהו שמסובך לבנות במסגרת <span class="math">\(\mathcal{M}\)</span> - מסגרת שכזכור מקיימת את ZFC ולכן את כל הדרכים הרגילות שבהן אנו בונים קבוצות. התשובה, בנפנוף ידיים, היא שהכל פשוט - אבל אנחנו צריכים להסתמך על כך שכבר הראינו שכפיה שקולה לשייכות ל-<span class="math">\(\mathcal{F}_{\beta}^{\psi}\)</span> עבור נוסחאות <span class="math">\(\psi\)</span> פשוטות יותר מ-<span class="math">\(\phi\)</span> (כלומר, כאלו שמרכיבות את <span class="math">\(\phi\)</span>) ו/או עבור סודרים <span class="math">\(\beta\)</span> שהם קטנים מ-<span class="math">\(\alpha\)</span>. זו הנחת אינדוקציה סטנדרטית ואין איתה בעיה.</p>
<p>זה סיים את הוכחת הטענה הראשונה, אבל אנחנו זקוקים לשניה - ובדיוק ראינו למה אנחנו זקוקים לה, כדי שנוכל להשתכנע ש-<span class="math">\(A\in\mathcal{M}\)</span>.</p>
<p>נתחיל עם להניח ש-<span class="math">\(p\Vdash\phi\left(\tau_{1},\ldots,\tau_{n}\right)\)</span> ונוכיח מתוך זה ש-<span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span>. כבר הוכחתי קודם ששייכות כזו ל-<span class="math">\(\mathcal{F}_{\alpha}^{\phi}\)</span> פירושה "לכל הרחבה <span class="math">\(q\)</span> של <span class="math">\(p\)</span>, מתקיים ש-<span class="math">\(q\in A\)</span>". עכשיו משתמשים בטריק: אנחנו יודעים שקיים אידאל גנרי <span class="math">\(G\)</span> כך ש-<span class="math">\(q\in G\)</span> כי אפשר לבנות אידאל גנרי שמכיל איבר ספציפי נתון (הוכחנו את זה כשהתחלנו לדבר על אידאלים גנריים). האידאל הזה יכיל את <span class="math">\(p\)</span> שהרי <span class="math">\(p\subseteq q\)</span>, ומכיוון ש-<span class="math">\(p\)</span> כופה דברים, נקבל <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span>, מה שלפי טענת העזר הראשונה מוכיח <span class="math">\(G\subseteq A\)</span> ולכן <span class="math">\(q\in G\subseteq A\)</span> שייך ל-<span class="math">\(A\)</span> וזה מה שרצינו.</p>
<p>נשאר רק הכיוון השני! זה שבו מניחים <span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span> ומוכיחים <span class="math">\(p\Vdash\phi\left(\tau_{1},\ldots,\tau_{n}\right)\)</span>. כלומר, אנחנו לוקחים אידאל גנרי <span class="math">\(G\)</span> כך ש-<span class="math">\(p\in G\)</span> וצריכים להראות <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span>. טענת העזר השניה אומרית שזה קורה אם כל הרחבה של <span class="math">\(p\)</span> שייכת ל-<span class="math">\(A\)</span>, וזה... כמו שראינו קודם... שקול בדיוק אל <span class="math">\(\left(p,\tau_{1},\ldots,\tau_{n}\right)\in\mathcal{F}_{\alpha}^{\phi}\)</span>, אז בעצם אין עוד מה לעשות! סיימנו את הוכחת המשפט היסודי! בהינתן הוכחה לטענות העזר, שלא הוכחתי עדיין.</p>
<h2>ההוכחה לטענות העזר שלא הוכחתי עדיין</h2>

<p>אוקיי, הנה טענות העזר שוב:</p>
<ul> <li>אם <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span> אז <span class="math">\(G\subseteq A\)</span></li>


<li>אם עבור <span class="math">\(p\in G\)</span> כלשהו כל הרחבה של <span class="math">\(p\)</span> שייכת ל-<span class="math">\(A\)</span> אז <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span></li>

</ul>

<p>נתחיל מהטענה הראשונה: אנחנו מניחים שב-<span class="math">\(\mathcal{M}\left[G\right]\)</span> מתקיים הפסוק <span class="math">\(\phi\left(\tau_{1}^{G},\ldots,\tau_{n}^{G}\right)\)</span> ורוצים להשתמש בזה כדי להראות שעבור <span class="math">\(q\in G\)</span> כלשהו מתקיים <span class="math">\(q\in A\)</span>. זה תלוי, מן הסתם, בהגדרה הספציפית של <span class="math">\(A\)</span> שתלויה בתורה במבנה של <span class="math">\(\phi\)</span>. מה שאומר שפתאום ההוכחה הקלילה שלנו הפכה להתעסקות ב<strong>ארבעה</strong> מקרים שונים.</p>
<p>במקרה הראשון <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(x_{1}\in x_{2}\)</span> אז קיים <span class="math">\(\left(\sigma,q^{\prime}\right)\in\tau_{2}\)</span> כך ש-<span class="math">\(q\subseteq q^{\prime}\)</span> ו-<span class="math">\(q^{\prime}\)</span> כופה את <span class="math">\(\tau_{1}=\sigma\)</span>.</li>

</ul>

<p>הידע שיש לנו הוא ש-<span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span>, כלומר בהקשר של <span class="math">\(\phi\)</span> הזו, <span class="math">\(\tau_{1}^{G}\in\tau_{2}^{G}\)</span>. המשמעות של השייכות הזו היא שקיימים <span class="math">\(\left(\sigma,q_{1}\right)\in\tau_{2}\)</span> כך ש-<span class="math">\(\tau_{1}^{G}=\sigma^{G}\)</span> ועכשיו קורה <strong>קסם</strong>! אנחנו יכולים להשתמש במשפט שהוכחנו בפוסט הקודם עבור שוויון ולהסיק שאם קורה <span class="math">\(\tau_{1}^{G}=\sigma^{G}\)</span>, אז קיים <span class="math">\(q_{2}\in G\)</span> שכופה את <span class="math">\(\tau_{1}=\sigma\)</span>. אפשר עכשיו לקחת הרחבה משותפת <span class="math">\(q_{1},q_{2}\subseteq q^{\prime}\)</span> ולקבל את ה-<span class="math">\(q^{\prime}\)</span> שרצינו.</p>
<p>הטכניקה הזו של "הרחבה משותפת" עדיין קצת מבלבלת אפילו אותי, אז הנה תזכורת למה זה עובד כאן: ראשית, <span class="math">\(G\)</span> אידאל ולכן לכל שני איברים שלו יש הרחבה משותפת (אצלנו האיברים הללו הם <span class="math">\(q_{1},q_{2}\)</span>). שנית, על פי הבניה של שמות-<span class="math">\(P\)</span>, אם <span class="math">\(\left(\sigma,q_{1}\right)\in\tau_{2}\)</span> אז <span class="math">\(\left(\sigma,q^{\prime}\right)\in\tau_{2}\)</span> לכל הרחבה <span class="math">\(q^{\prime}\)</span> של <span class="math">\(q_{1}\)</span> ולכן בפרט לזו שבנינו; ולבסוף, אם <span class="math">\(q_{2}\)</span> כופה <strong>משהו</strong>, גם <span class="math">\(q^{\prime}\)</span> יכפה אותו, כי אם ניקח אידאל <span class="math">\(G^{\prime}\)</span> כלשהו כך ש-<span class="math">\(q^{\prime}\in G^{\prime}\)</span> אז בגלל הסגירות כלפי מטה של אידאלים גם <span class="math">\(q_{2}\in G^{\prime}\)</span> והקיום שלו באידאל מבטיח שה<strong>משהו</strong> יתקיים עבור <span class="math">\(G^{\prime}\)</span>. את כל זה ראינו גם בפוסט הקודם ולפחות עבורי זה מרגיש קצת יותר טבעי עכשיו למרות שאני עדיין טובע בפרטים.</p>
<p>האם אני מרגיש בטוח בעצמי מספיק כדי לדלג על הוכחה טרחנית מפורשת של שאר המקרים? לא! למה להפסיק עכשיו, כשזה סוף סוף נהיה קל?</p>
<p>אז במקרה השני <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(\neg\psi\)</span> אז <span class="math">\(q\)</span> אינו כופה את <span class="math">\(\psi\left(\tau_{1},\ldots,\tau_{n}\right)\)</span></li>

</ul>

<p>הידע שיש לנו הוא ש-<span class="math">\(\mathcal{M}\left[G\right]\models\neg\psi\left(\tau_{1}^{G},\ldots,\tau_{n}^{G}\right)\)</span>, כלומר אנחנו יודעים ש<strong>לא מתקיים</strong> <span class="math">\(\neg\psi\left(\tau_{1}^{G},\ldots,\tau_{n}^{G}\right)\)</span>. עכשיו, אם <span class="math">\(q\)</span> <strong>כן</strong> כופה את <span class="math">\(\psi\left(\tau_{1},\ldots,\tau_{n}\right)\)</span> אז מכיוון ש-<span class="math">\(q\in G\)</span> זה אומר ש<strong>כן מתקיים</strong> <span class="math">\(\psi\left(\tau_{1}^{G},\ldots,\tau_{n}^{G}\right)\)</span>, וזו סתירה. היי, זה היה קל! קל מדי...? אם כן, כנראה יעירו לי בתגובות עוד כמה שנים טובות כשכבר לא אזכור כלום ממה שהלך פה.</p>
<p>קדימה למקרה השלישי! <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(\psi_{1}\to\psi_{2}\)</span> אז או ש-<span class="math">\(q\)</span> לא כופה את <span class="math">\(\psi_{1}\left(\tau_{1},\ldots,\tau_{n}\right)\)</span> או שיש ל-<span class="math">\(q\)</span> הרחבה שכופה את <span class="math">\(\psi_{2}\left(\tau_{1},\ldots,\tau_{n}\right)\)</span>.</li>

</ul>

<p>הידע שיש לנו הוא ש-<span class="math">\(\mathcal{M}\left[G\right]\models\psi_{1}\to\psi_{2}\)</span>, כלומר אנחנו יודעים שמתקיים אחד משניים: או ש-<span class="math">\(\psi_{1}\)</span> לא מתקיים, או ש-<span class="math">\(\psi_{2}\)</span> כן מתקיים.</p>
<p>הדרך היחידה שבה <span class="math">\(q\)</span> לא יקיים את התנאי של <span class="math">\(A\)</span> הוא אם <span class="math">\(q\)</span> <strong>כן יכפה</strong> את <span class="math">\(\psi_{1}\)</span> אבל <strong>לא תהיה</strong> לו הרחבה שכופה את <span class="math">\(\psi_{2}\)</span>. מכיוון ש-<span class="math">\(q\)</span> כופה את <span class="math">\(\psi_{1}\)</span> אז <span class="math">\(\psi_{1}\)</span> מתקיים; ולכן מסיקים מ-<span class="math">\(\mathcal{M}\left[G\right]\models\psi_{1}\to\psi_{2}\)</span> ש-<span class="math">\(\psi_{2}\)</span> כן מתקיים. כאן נכנסת לפעולה הנחת האינדוקציה: מכיוון ש-<span class="math">\(\psi_{2}\)</span> היא נוסחה פשוטה יותר מ-<span class="math">\(\phi\)</span> אפשר להניח שכבר הוכחנו עבורה את המשפט המרכזי. כלומר, מכך ש-<span class="math">\(\mathcal{M}\left[G\right]\models\psi_{2}\)</span> אפשר להסיק שקיים ב-<span class="math">\(G\)</span> איבר שכופה את <span class="math">\(\psi_{2}\)</span>, ואז ניקח הרחבה משותפת שלו ושל <span class="math">\(q\)</span> ונקבל הרחבה של <span class="math">\(q\)</span> שכופה את <span class="math">\(\psi_{2}\)</span>, מה שמסיים את המקרה הזה.</p>
<p>נשאר רק המקרה האחרון. <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(\forall x\psi\)</span> אז לכל שם-<span class="math">\(P\)</span> <span class="math">\(\tau\)</span>, קיימת הרחבה של <span class="math">\(q\)</span> שכופה את <span class="math">\(\psi\left(\tau,\tau_{1},\ldots,\tau_{n}\right)\)</span>.</li>

</ul>

<p>הידע שיש לנו הוא ש-<span class="math">\(\mathcal{M}\left[G\right]\models\forall x\psi\left(x,\tau_{1}^{G},\ldots,\tau_{n}^{G}\right)\)</span>. מה זה בעצם אומר, פורמלית? אם נסתכל על הנוסחה <span class="math">\(\forall x\psi\left(x,x_{1},\ldots,x_{n}\right)\)</span> נראה שיש לה משתנים חופשיים: <span class="math">\(x_{1},\ldots,x_{n}\)</span>. בנוסף יש בה גם משתנים קשורים, כאלו שנופלים תחת כמת - לכל הפחות, <span class="math">\(x\)</span> הוא כזה. עכשיו, בשלב הראשון החלפנו את כל המשתנים החופשיים באיברים קונקרטיים, <span class="math">\(\tau_{1}^{G},\ldots,\tau_{n}^{G}\)</span>. נשאר לחשב את ערך האמת של הפסוק על ידי הצבה של ערכים במשתנים המכומתים. הכתיב <span class="math">\(\mathcal{M}\left[G\right]\models\)</span> בעצם אומר לי שה"עולם" שממנו מגיעים הערכים שאפשר להציב במשתנים הללו הוא <span class="math">\(\mathcal{M}\left[G\right]\)</span>. בפרט, אם <span class="math">\(\tau\)</span> הוא שם-<span class="math">\(P\)</span> כלשהו, אז אם נציב ב-<span class="math">\(x\)</span> את <span class="math">\(\tau^{G}\)</span> מובטח לנו שיתקיים <span class="math">\(\mathcal{M}\left[G\right]\models\psi\left(\tau^{G},\tau_{1}^{G},\ldots,\tau_{n}^{G}\right)\)</span>.</p>
<p>עכשיו שוב אפשר להשתמש בהנחת האינדוקציה, כי <span class="math">\(\psi\)</span> פשוט יותר מ-<span class="math">\(\phi\)</span>, ולקבל שקיים איבר ב-<span class="math">\(G\)</span> שכופה את <span class="math">\(\psi\left(\tau,\tau_{1},\ldots,\tau_{n}\right)\)</span>, לקחת הרחבה משותפת שלו ושל <span class="math">\(q\)</span>, וסיימנו! היה שווה לעשות את כל הצעדים במפורש כי עכשיו הטכניקה ממש ברורה וקלילה - וממילא כל ההוכחה הזו הייתה פשוטה בהרבה מהסיבוך שהיה לנו עבור השוויון בפוסט הקודם (כי שם לא היו לנו הנחות אינדוקציה פשוטות להסתמך עליהן).</p>
<p>האם סיימנו? לא! כי יש עוד טענת עזר שצריך להוכיח:</p>
<ul> <li>אם עבור <span class="math">\(p\in G\)</span> כלשהו כל הרחבה של <span class="math">\(p\)</span> שייכת ל-<span class="math">\(A\)</span> אז <span class="math">\(\mathcal{M}\left[G\right]\models\phi\left(\tau_{1}^{G},\ldots,\tau_{n}^{G}\right)\)</span></li>

</ul>

<p>גם פה אין מנוס מלפרק למקרים על פי המבנה של <span class="math">\(\phi\)</span>. נקווה שגם זה יהיה קל!</p>
<p>אז שוב, במקרה הראשון, <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(x_{1}\in x_{2}\)</span> אז קיים <span class="math">\(\left(\sigma,q^{\prime}\right)\in\tau_{2}\)</span> כך ש-<span class="math">\(q\subseteq q^{\prime}\)</span> ו-<span class="math">\(q^{\prime}\)</span> כופה את <span class="math">\(\tau_{1}=\sigma\)</span>.</li>

</ul>

<p>במקרה הזה אנחנו רוצים להוכיח ש-<span class="math">\(\tau_{1}^{G}\in\tau_{2}^{G}\)</span>. כלומר, שקיים <span class="math">\(\left(\sigma,q\right)\in\tau_{2}\)</span> כך ש-<span class="math">\(\tau_{1}^{G}=\sigma^{G}\)</span>. בשביל זה מספיק למצוא איבר ב-<span class="math">\(G\)</span> שכופה את <span class="math">\(\tau_{1}=\sigma\)</span> עבור <span class="math">\(\sigma\)</span> כלשהו שמופיע ב-<span class="math">\(\tau_{2}\)</span>. לכאורה ההגדרה של <span class="math">\(A\)</span> נותנת לנו איבר כזה, אבל צריך להיזהר פה: לכל הרחבה של <span class="math">\(p\in G\)</span> יש הרחבה נוספת <span class="math">\(q^{\prime}\)</span> שכופה את <span class="math">\(\tau_{1}=\sigma\)</span> עבור <span class="math">\(\sigma\)</span> מתאים, אבל שום דבר לא מבטיח לנו ש-<span class="math">\(q^{\prime}\in G\)</span>. לא בלי טיעון נוסף.</p>
<p>בפוסט הקודם הטיעון הנוסף היה לקחת את קבוצת <strong>כל האיברים</strong> שכופים את מה שאנחנו רוצים, כלומר במקרה שלנו זו הקבוצה</p>
<p><span class="math">\(D=\left\{ q^{\prime}\in P\ |\ \exists\left(\sigma,q^{\prime}\right)\in\tau_{2}:q^{\prime}\Vdash\tau_{1}=\sigma\right\} \)</span></p>
<p>בפוסט הקודם האבחנה הייתה ש-<span class="math">\(D\)</span> צפופה מעל איבר של <span class="math">\(G\)</span>, וזה קורה גם כאן: <span class="math">\(D\)</span> צפופה מעל <span class="math">\(p\)</span> כי לכל הרחבה של <span class="math">\(p\)</span>, ההרחבה שייכת ל-<span class="math">\(A\)</span> (ההנחה שלנו) ולכן קיימת לה הרחבה ששייכת ל-<span class="math">\(D\)</span> (כי זו המשמעות של שייכות ל-<span class="math">\(A\)</span> במקרה הזה). הצפיפות הזו עוזרת לנו כי ראינו שאם <span class="math">\(D\in\mathcal{M}\)</span> היא צפופה מעל <span class="math">\(p\in G\)</span> אז <span class="math">\(G\cap D\ne\emptyset\)</span> ולכן אנחנו מקבלים שיש ב-<span class="math">\(G\)</span> איבר שכופה <span class="math">\(\tau_{1}=\sigma\)</span>, כפי שרצינו.</p>
<p>בשביל שכל זה יעבוד צריך שיתקיים <span class="math">\(D\in\mathcal{M}\)</span> מה שדורש שאפשר יהיה לנסח את יחס הכפייה במסגרת <span class="math">\(\mathcal{M}\)</span>. זה <strong>לא</strong> נובע מהנחת אינדוקציה כי <span class="math">\(\tau_{1}\)</span> הוא לא משהו שיש לנו הנחת אינדוקציה עליו, הרי הוא מה שאנחנו מנסים להוכיח עליו דברים עכשיו. אבל למרבה המזל, יחס הכפייה המדובר הוא של <span class="math">\(\tau_{1}=\sigma\)</span>, כלומר של שוויון, שבו טיפלנו בנפרד (ובדם יזע ודמעות...) ולכן אנחנו יודעים כבר שאפשר לנסח אותו במסגרת <span class="math">\(\mathcal{M}\)</span> גם בלי שום הנחת אינדוקציה. זו המחשה יפה של העובדה שלמרות שגם <span class="math">\(x_{1}=x_{2}\)</span> וגם <span class="math">\(x_{1}\in x_{2}\)</span> שניהם פסוקים אטומיים, המקרה של שוויון הוא "יותר בסיסי" עבורנו.</p>
<p>קודם המקרה השני היה קל מאוד. האם גם הפעם? <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(\neg\psi\)</span> אז <span class="math">\(q\)</span> אינו כופה את <span class="math">\(\psi\left(\tau_{1},\ldots,\tau_{n}\right)\)</span></li>

</ul>

<p>במקרה הזה אנחנו רוצים להוכיח ש-<span class="math">\(\mathcal{M}\left[G\right]\models\phi\left(\tau_{1}^{G},\dots,\tau_{n}^{G}\right)\)</span>, כלומר ש-<span class="math">\(\mathcal{M}\left[G\right]\)</span> <strong>לא</strong> מספקת את <span class="math">\(\psi\left(\tau_{1}^{G},\ldots,\tau_{n}^{G}\right)\)</span>. אנחנו יודעים, בעזרת הנחת האינדוקציה, שאם <span class="math">\(\mathcal{M}\left[G\right]\)</span> כן הייתה מספקת אותו אז היה קיים ב-<span class="math">\(G\)</span> איבר שכופה את <span class="math">\(\psi\left(\tau_{1},\ldots,\tau_{n}\right)\)</span>. אפשר לקחת הרחבה של האיבר הזה ושל <span class="math">\(p\)</span>, ולקבל הרחבה <span class="math">\(p\subseteq q\)</span> שכופה את <span class="math">\(\psi\left(\tau_{1},\ldots,\tau_{n}\right)\)</span>, מה שסותר את ההנחה שכל הרחבה של <span class="math">\(p\)</span> שייכת ל-<span class="math">\(A\)</span>. זה מסיים את המקרה הזה, שבאמת היה קל (ואולי... אני שוב מפספס משהו!)</p>
<p>קדימה אל המקרה השלישי! <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(\psi_{1}\to\psi_{2}\)</span> אז או ש-<span class="math">\(q\)</span> לא כופה את <span class="math">\(\psi_{1}\left(\tau_{1},\ldots,\tau_{n}\right)\)</span> או שיש ל-<span class="math">\(q\)</span> הרחבה שכופה את <span class="math">\(\psi_{2}\left(\tau_{1},\ldots,\tau_{n}\right)\)</span>.</li>

</ul>

<p>כאן כדי להוכיח <span class="math">\(\mathcal{M}\left[G\right]\models\phi\left(\tau_{1}^{G},\dots,\tau_{n}^{G}\right)\)</span> מספיק להניח ש-<span class="math">\(\mathcal{M}\left[G\right]\models\psi_{1}\)</span> ולהוכיח ש-<span class="math">\(\mathcal{M}\left[G\right]\models\psi_{2}\)</span>. הפעם נגדיר</p>
<p><span class="math">\(D=\left\{ q^{\prime}\in P\ |\ q^{\prime}\Vdash\psi_{2}\left(\tau_{1},\ldots,\tau_{n}\right)\right\} \)</span></p>
<p>ושוב - אם נוכיח ש-<span class="math">\(D\)</span> צפופה מעל <span class="math">\(p\)</span>, סיימנו (הפעם <span class="math">\(D\in\mathcal{M}\)</span> בעזרת הנחת האינדוקציה של המשפט היסודי על <span class="math">\(\psi_{2}\)</span>). אז אנחנו לוקחים הרחבה <span class="math">\(p\subseteq q\)</span> ומראים שיש לה הרחבה ב-<span class="math">\(D\)</span>.</p>
<p>מכך ש-<span class="math">\(\mathcal{M}\left[G\right]\models\psi_{1}\)</span>, על ידי הפעלת הנחת האינדוקציה של המשפט היסודי על <span class="math">\(\psi_{1}\)</span>, אפשר לקבל שיש איבר ב-<span class="math">\(G\)</span> שכופה את <span class="math">\(\psi_{1}\)</span> ולקחת הרחבה משותפת שלו ושל <span class="math">\(q\)</span> שגם תכפה את <span class="math">\(\psi_{1}\)</span> וגם תהיה שייכת ל-<span class="math">\(A\)</span> (כי כל הרחבה של <span class="math">\(p\)</span> שייכת ל-<span class="math">\(A\)</span>). השייכות ל-<span class="math">\(A\)</span>, יחד עם הכפיה של <span class="math">\(\psi_{1}\)</span>, מלמדים אותנו שלאיבר הזה יש הרחבה שכופה את <span class="math">\(\psi_{2}\)</span>, שזה מה שרצינו.</p>
<p>זהו, הגענו למקרה האחרון בכיוון הזה, ולכן גם לשלב האחרון של ההוכחה של המשפט היסודי. <span class="math">\(q\in A\)</span> אם:</p>
<ul> <li>אם <span class="math">\(\phi\)</span> מהצורה <span class="math">\(\forall x\psi\)</span> אז לכל שם-<span class="math">\(P\)</span> <span class="math">\(\tau\)</span>, קיימת הרחבה של <span class="math">\(q\)</span> שכופה את <span class="math">\(\psi\left(\tau,\tau_{1},\ldots,\tau_{n}\right)\)</span>.</li>

</ul>

<p>כאן כדי להוכיח <span class="math">\(\mathcal{M}\left[G\right]\models\phi\left(\tau_{1}^{G},\dots,\tau_{n}^{G}\right)\)</span> אנחנו צריכים לקחת שם-<span class="math">\(P\)</span> כלשהו <span class="math">\(\tau\)</span> ולהראות ש-<span class="math">\(\mathcal{M}\left[G\right]\models\psi\left(\tau^{G},\tau_{1}^{G},\dots,\tau_{n}^{G}\right)\)</span>. ננקוט באותו תעלול שעבד קודם: נגדיר <span class="math">\(D=\left\{ q\in P\ |\ q\Vdash\psi\left(\tau,\tau_{1},\ldots,\tau_{n}\right)\right\} \)</span>; ניקח הרחבה של <span class="math">\(p\)</span>, אנחנו יודעים שהיא ב-<span class="math">\(A\)</span> ולכן עבור <span class="math">\(\tau\)</span> קיימת הרחבה <span class="math">\(q\)</span> שלה שכופה את <span class="math">\(\psi\left(\tau,\tau_{1},\ldots,\tau_{n}\right)\)</span>, ולכן שייכת ל-<span class="math">\(D\)</span>, ומכיוון ש-<span class="math">\(D\in\mathcal{M}\)</span> (הנחת האינדוקציה עבור <span class="math">\(\psi\)</span>) נקבל שיש ב-<span class="math">\(G\)</span> איבר של <span class="math">\(D\)</span>, וסיימנו!</p>
<h2>סיכום קצר לפני שממשיכים הלאה</h2>

<p>סיימנו להוכיח את המשפט היסודי! זה דרש פוסט ארוך פחות מאשר ההוכחה של המקרה הפרטי של <span class="math">\(x_{1}=x_{2}\)</span>, והסתמכנו על מה שהלך שם בכמה דרכים שונות - גם באופן ישיר בתוצאה עצמה שהוכחנו (הסקנו מ-<span class="math">\(\tau_{1}^{G}=\tau_{2}^{G}\)</span> שיש איבר שכופה את <span class="math">\(\tau_{1}=\tau_{2}\)</span>), גם על ידי הדמיון בין ההוכחה במקרה הפרטי וההוכחה במקרה הכללי (כל הקטע הזה עם הקבוצות <span class="math">\(A\)</span> ו-<span class="math">\(D\)</span>) וגם על ידי שימוש חוזר בתוצאות העזר שהוכחנו בפעם הקודמת (למשל עם הצפיפות של <span class="math">\(D\)</span> שמובילה לחיתוך לא ריק עם <span class="math">\(G\)</span>). אני מקווה שתוך כדי ההוכחה גם התרגלנו קצת לכוח הגדול של המשפט. עכשיו מגיע הזמן להתחיל לקטוף את הפירות סוף כל סוף; ראשית כל לסיים להוכיח ש-<span class="math">\(\mathcal{M}\left[G\right]\)</span> מקיימת את כל אקסיומות ZFC, ובפרט את אקסיומות ההפרדה, קבוצת החזקה, ההחלפה והבחירה; ולאחר מכן סוף סוף לבצע כפיות קונקרטיות עבור קבוצות <span class="math">\(P\)</span> של תנאי כפייה שבפעם אחת יתנו לנו את השערת הרצף ובפעם אחרת את שלילתה. יהיה כיף.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>