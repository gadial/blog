<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>בעקבות השערת הרצף, חלק י&#39;: מוכיחים את העקביות של השערת הרצף - לא מדויק</title>
    <link rel="icon" type="image/x-icon" href="/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/" class="site-title">לא מדויק</a>
            <div class="nav-links">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2023/07/30/continuum_hypothesis_forcing_proving_zfc_axioms/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">בעקבות השערת הרצף, חלק ט&#39;: מוכיחים את ZFC</span>
            </a>
            

            
            <a href="/2023/07/31/continuum_hypothesis_forcing_proving_neg_ch_consistant/" class="nav-link nav-next">
                <span class="nav-label">← פוסט חדש יותר</span>
                <span class="nav-title">בעקבות השערת הרצף, חלק י&#34;א ואחרון: מוכיחים את העקביות של שלילת השערת הרצף</span>
            </a>
            
        </nav>
        
        
        <header>
            <h1>בעקבות השערת הרצף, חלק י&#39;: מוכיחים את העקביות של השערת הרצף</h1>
            <div class="post-meta">
                <span class="date">2023-07-31</span>
                
                <span class="categories">
                    | קטגוריות:
                    
                    <a href="/categories/תורת הקבוצות.html">תורת הקבוצות</a>
                    
                </span>
                
                
                <span class="tags">
                    | תגיות:
                    
                    <a href="/tags/השערת הרצף.html">השערת הרצף</a>
                    
                </span>
                
            </div>
        </header>
        
        <article>
            <h2>פרק המבוא שבו אנחנו חוזרים בפעם ה-<span class="math">\(\omega\)</span> על כל מה שקרה עד כה</h2>

<p>בשעה טובה ומוצלחת הגענו אל הישורת האחרונה של סדרת הפוסטים על השערת הרצף. כל עבודת ההכנה הסתיימה, וכעת אפשר לגשת לעיקר - ההוכחות שהשערת הרצף מתיישבת עם ZFC, וההוכחה ששלילת השערת הרצף מתיישבת עם ZFC. שתי אלו ביחד מראות שהשערת הרצף בלתי תלויה ב-ZFC.</p>
<p>התוצאה הקלה יותר היא ההוכחה שהשערת הרצף מתיישבת עם ZFC. היא הוכחה על ידי קורט גדל ב-1940 בעזרת משהו שנקרא "היקום הניתן לבניה" ומסומן ב-L. זה נושא מעניין בפני עצמו, אבל בסדרת הפוסטים הזו אני לא נכנס אליו, מכיוון שיש לנו כאן סיטואציה של "שניים במחיר אחד". ב-1963 פול כהן הוכיח ששלילת השערת הרצף מתיישבת עם ZFC; לשם כך הוא פיתח את טכניקת הכפייה שאותה הצגנו בפירוט בפוסטים הקודמים. הטכניקה הזו חזקה וכללית למדי, הרבה מעבר לשימוש המקורי שלה, ושימוש פשוט למדי שלה הוא כדי להוכיח בדרך שונה את מה שקורט גדל הוכיח ב-1940. זה מה שנעשה בפוסט הזה.</p>
<p>לפני שנצלול אל הבניה עצמה, בואו נזכיר את הרקע הרלוונטי ככל הניתן כך שגם מי שהתייאשו מהפוסטים הקודמים יוכלו להצטרף מחדש כאן (אני הייתי מתייאש מהם ומדלג לכאן; למעשה, זה מה שעשיתי כשלמדתי לראשונה את אי-תלות השערת הרצף, ורק כתיבת הפוסטים הכריחה אותי להיכנס לפרטים).</p>
<p>השערת הרצף, בניסוח שאנחנו רוצים להתבסס עליו כאן, היא הטענה <span class="math">\(\mathcal{P}\left(\mathbb{N}\right)\cong\aleph_{1}\)</span>. כלומר, שיש התאמה חח"ע ועל בין קבוצת כל תתי-הקבוצות של המספרים הטבעיים ובין <span class="math">\(\aleph_{1}\)</span> - הסודר הקטן ביותר שאינו שווה עוצמה ל-<span class="math">\(\omega=\left\{ 0,1,2,\ldots\right\} \)</span>. כדי להראות שהשערת הרצף <strong>מתיישבת</strong> עם ZFC צריך להראות שקיים יקום מתמטי כלשהו שבו א) כל ZFC מתקיימת ב) השערת הרצף מתקיימת.</p>
<p>ובכן, בנינו "יקום מתמטי זעיר" <span class="math">\(\mathcal{M}\)</span> שהיה קבוצה בת מניה וטרנזיטיבית שמקיימת את כל ZFC (ליתר דיוק, מקיימת כל אקסיומה ב-ZFC שנזדקק לה). מה שהיינו שמחים אם היה קורה הוא ש-<span class="math">\(\mathcal{P}\left(\mathbb{N}\right)^{\mathcal{M}}\cong\aleph_{1}^{\mathcal{M}}\)</span>. אבל רגע אחד, מה זה <span class="math">\(\aleph_{1}^{\mathcal{M}}\)</span>? ובכן, זה אומר "הסודר הקטן ביותר ב-<span class="math">\(\mathcal{M}\)</span> שאינו שווה עוצמה ל-<span class="math">\(\omega=\left\{ 0,1,2,\ldots\right\} \)</span>". יש כאן נקודה עדינה שקריטי להבין בשלב הזה: <strong>כל</strong> האיברים של <span class="math">\(\mathcal{M}\)</span> הם קבוצות בנות מניה; זה נובע מייד מכך ש-<span class="math">\(\mathcal{M}\)</span> היא בת מניה וטרנזיטיבית (כלומר אם <span class="math">\(x\in\mathcal{M}\)</span> אז <span class="math">\(x\subseteq\mathcal{M}\)</span>). לכן אני קורא ל-<span class="math">\(\mathcal{M}\)</span> יקום "זעיר". לכן, גם <span class="math">\(\aleph_{1}^{\mathcal{M}}\)</span> הולך להיות קבוצה בת מניה, בדיוק כמו <span class="math">\(\omega\)</span>. אם שניהם קבוצות בנות מניה, אז ממש על פי הגדרה זה אומר שיש פונקציה <span class="math">\(f:\omega\to\aleph_{1}^{\mathcal{M}}\)</span> שהיא חח"ע ועל. העניין הוא שהפונקציה הזו <strong>לא</strong> שייכת ל-<span class="math">\(\mathcal{M}\)</span>. ה"זעירות" של <span class="math">\(\mathcal{M}\)</span> מתבטאת גם בכך שחסרים בו איברים שאולי נראה לנו ש"אמורים להיות שם".</p>
<p>אפשר, וצריך, לשאול שאלות כמו "רגע, אז למה <span class="math">\(\omega\)</span> בכלל שייך ל-<span class="math">\(\mathcal{M}\)</span>? ומנין לנו שבכלל קיים סודר שאינו שווה עוצמה ל-<span class="math">\(\omega\)</span> בתוך <span class="math">\(\mathcal{M}\)</span>?" ואלו שאלות מצוינות עם התשובה הסופר-מצוינות שאפשר <strong>להוכיח</strong> את הקיום של <span class="math">\(\omega\)</span> ושל סודר שאינו שווה עוצמה ל-<span class="math">\(\omega\)</span> ב-<span class="math">\(\mathcal{M}\)</span>, כי קיימת הוכחה כללית לקיום של הדברים הללו בהתבסס על אקסיומות ZFC, ואמרנו ש-<span class="math">\(\mathcal{M}\)</span> מקיימת את ZFC. זה קסם, ללא ספק; וזה הקסם הראשון שביצענו בסדרת הפוסטים הזו.</p>
<p>להבדיל מ-<span class="math">\(\aleph_{1}^{\mathcal{M}}\)</span> שהוא יצור שונה מ-<span class="math">\(\aleph_{1}\)</span> "הרגיל" (מה שזה לא אומר), <span class="math">\(\omega^{\mathcal{M}}\)</span> הוא בדיוק, אבל בדיוק, <span class="math">\(\omega\)</span>. כלומר, הקבוצה <span class="math">\(\left\{ 0,1,2,\ldots\right\} \)</span> כאשר <span class="math">\(0=\emptyset\)</span> ו-<span class="math">\(1=\left\{ 0\right\} \)</span> ו-<span class="math">\(2=\left\{ 0,1\right\} \)</span> וכן הלאה. גם כל המספרים הטבעיים ב-<span class="math">\(\mathcal{M}\)</span> הם המספרים הטבעיים "הרגילים" - על זה אמרנו שאלו מושגים <strong>אבסולוטיים</strong> - הם אותו הדבר בכל מודל של ZFC. לכן, האיברים של <span class="math">\(\mathcal{P}\left(\mathbb{N}\right)^{\mathcal{M}}\)</span> הם עדיין תת-קבוצות של מספרים טבעיים ולא משהו מוזר יותר; ו-<span class="math">\(\mathcal{P}\left(\mathbb{N}\right)^{\mathcal{M}}\)</span> היא אוסף כל תתי הקבוצות של טבעיים ששייכות ל-<span class="math">\(\mathcal{M}\)</span> (וכאמור, יש רק מספר בן מניה של קבוצות כאלו).</p>
<p>אם כן, מה שאולי חסר לנו ב-<span class="math">\(\mathcal{M}\)</span> הוא פונקציה <span class="math">\(f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}}\)</span> שהיא חח"ע ועל. אנחנו יודעים ש"ביקום המתמטי האמיתי" קיימת פונקציה כזו, כי הרי שתי הקבוצות הן בנות מניה; הבעיה היא רק ש-<span class="math">\(f\)</span> הזו אולי לא שייכת ל-<span class="math">\(\mathcal{M}\)</span> בעצמה. אבל גם אם היא לא שייכת, רסיסים שלה בהכרח כן שייכים ל-<span class="math">\(\mathcal{M}\)</span> - רסיסים שהם פשוטים מספיק כדי שהם יהיו <strong>חייבים</strong> להיות שם. ומהרסיסים הללו נבנה את <span class="math">\(f\)</span> מחדש.</p>
<p>בואו ננסה לבנות את <span class="math">\(f\)</span> מהרסיסים, ניכשל, נבין למה נכשלנו, ואז נלמד מכך איך לתקן את הבניה כך שתצליח.</p>
<h2>הפרק שבו אנו מנסים לבצע כפייה עם פונקציות סופיות ונכשלים באופן לא סופי</h2>

<p>הנה לנו רעיון איך לבנות פונקציה <span class="math">\(f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}}\)</span> חח"ע ועל: נגדיר, בעזרת אקסיומת ההפרדה, קבוצה <span class="math">\(P\subseteq\mathcal{M}\)</span> שאבריה הם <strong>כל</strong> הפונקציות <span class="math">\(g:A\to B\)</span> שהן חח"ע ועל, כך ש-<span class="math">\(A\subseteq\mathcal{P}\left(\mathbb{N}\right)^{\mathcal{M}}\)</span> היא קבוצה <strong>סופית</strong> וגם <span class="math">\(B\subseteq\aleph_{1}^{\mathcal{M}}\)</span> היא קבוצה <strong>סופית</strong>. כמובן, הפונקציות ב-<span class="math">\(P\)</span> יכולות להיות שונות מאוד זו מזו ולא להסכים זו עם זו, ולכן אם אנחנו רוצים לבנות מהמהומה הזו פונקציה <span class="math">\(f\)</span> אנחנו צריכים לבחור איכשהו חתיכה מ-<span class="math">\(P\)</span> שמתנהגת יפה. בשביל זה יש לנו את המושג של <strong>אידאל גנרי</strong> <span class="math">\(G\subseteq P\)</span>, שכבר הוכחנו את קיומו בעבר. אידאל גנרי כזה יקיים את התכונות הנחמדות הבאות:</p>
<ul> <li>אם <span class="math">\(g_{1},g_{2}\in G\)</span> אז יש להן הרחבה משותפת <span class="math">\(g\in G\)</span>. בפרט <span class="math">\(g_{1},g_{2}\)</span> מסכימות על ערכים ששתיהן מוגדרות עליהם.</li>


<li>החיתוך של <span class="math">\(G\)</span> ושל כל קבוצה צפופה <span class="math">\(D\in\mathcal{M}\)</span> לא ריק.</li>

</ul>

<p>"קבוצה צפופה" פה היא קבוצה של פונקציות כך שלכל <span class="math">\(g\in P\)</span> קיימת הרחבה ב-<span class="math">\(D\)</span>. התכונה הזו מסייעת לנו כך: לכל קבוצה של טבעיים ב-<span class="math">\(\mathcal{M}\)</span>, כלומר <span class="math">\(x\in\mathcal{P}\left(\mathbb{N}\right)^{\mathcal{M}}\)</span>, נגדיר את <span class="math">\(D_{x}\subseteq P\)</span> בתור אוסף הפונקציות ב-<span class="math">\(P\)</span> שמוגדרות על <span class="math">\(x\)</span> (כלומר, <span class="math">\(x\)</span> שייך לתחום שלהן, לא משנה איזה ערך הן נותנות לו). זו קבוצה צפופה כי הרי כל פונקציה היא או ב-<span class="math">\(D_{x}\)</span> או שאפשר להרחיב אותה בצורה קונסטרוקטיבית על ידי הגדרה שלה על <span class="math">\(x\)</span> להיות איבר שרירותי של <span class="math">\(\aleph_{1}^{\mathcal{M}}\)</span>, נאמר 0. בנוסף, <span class="math">\(D_{x}\in\mathcal{M}\)</span> כי קל לקבל אותה בעזרת אקסיומת ההפרדה מתוך <span class="math">\(P\)</span> עצמה. המסקנה היא של-<span class="math">\(G\)</span> יש חיתוך לא ריק עם <span class="math">\(D_{x}\)</span>, כלומר קיימת ב-<span class="math">\(G\)</span> פונקציה כלשהי שמוגדרת על <span class="math">\(x\)</span>, וזה <strong>לכל</strong> <span class="math">\(x\in\mathcal{P}\left(\mathbb{N}\right)^{\mathcal{M}}\)</span>. לכן <span class="math">\(\bigcup G\)</span> (האיחוד של כל הפונקציות ב-<span class="math">\(G\)</span>; זכרו שכל פונקציה היא בסך הכל קבוצת זוגות סדורים) הולכת להיות פונקציה שמוגדרת לכל <span class="math">\(\mathcal{P}\left(\mathbb{N}\right)^{\mathcal{M}}\)</span> והיא חח"ע ועל.</p>
<p>כדי לראות שהיא חח"ע, נניח בשלילה ש-<span class="math">\(\left(x_{1},y\right),\left(x_{2},y\right)\in\bigcup G\)</span> עם <span class="math">\(x_{1}\ne x_{2}\)</span>, אז זה אומר שקיימות <span class="math">\(g_{1},g_{2}\)</span> כך ש-<span class="math">\(g_{1}\left(x_{1}\right)=g_{2}\left(x_{2}\right)=y\)</span>, אבל אז ניקח <span class="math">\(g\)</span> שמרחיבה אותן והיא תקיים <span class="math">\(g\left(x_{1}\right)=g\left(x_{2}\right)\)</span> כלומר לא תהיה חח"ע ועל, בסתירה להנחה ש-<span class="math">\(g\in P\)</span>. באותו אופן גם מראים ש-<span class="math">\(\bigcup G\)</span> היא פונקציה במובן זה שאין <span class="math">\(\left(x,y_{1}\right),\left(x,y_{2}\right)\in\bigcup G\)</span> עבור <span class="math">\(y_{1}\ne y_{2}\)</span>. לראות ש-<span class="math">\(\bigcup G\)</span> מוגדרת לכל <span class="math">\(x\in\mathcal{P}\left(\mathbb{N}\right)^{\mathcal{M}}\)</span> הראיתי קודם; נשאר רק להראות שלכל <span class="math">\(y\in\aleph_{1}^{\mathcal{M}}\)</span> יש <span class="math">\(x\)</span> שמחזיר אותו, ואת זה עושים עם טריק דומה לזה שעשינו קודם עם <span class="math">\(D\)</span>, רק הפעם מגדירים <span class="math">\(D_{y}\)</span> בתור אוסף הפונקציות ב-<span class="math">\(P\)</span> ש-<span class="math">\(y\)</span> נכלל בתמונה שלהן.</p>
<p>אם כן, הצלחנו! בנינו פונקציה <span class="math">\(f=\bigcup G\)</span> שהיא התאמה חח"ע ועל בין <span class="math">\(\mathcal{P}\left(\mathbb{N}\right)^{\mathcal{M}}\)</span> ו-<span class="math">\(\aleph_{1}^{\mathcal{M}}\)</span>! אלא שאין סיבה להניח ש-<span class="math">\(f\in\mathcal{M}\)</span>. כמובן, אם היה מתקיים <span class="math">\(G\in\mathcal{M}\)</span> אז מאקסיומת האיחוד היינו מקבלים <span class="math">\(\bigcup G\in\mathcal{M}\)</span>. אבל אין לנו את <span class="math">\(G\in\mathcal{M}\)</span>.</p>
<p>"אה-הא!" אתן אומרות, ובצדק, "הנה מה שעבדנו עבורו כל כך קשה!". אכן, רוב העבודה שלנו הייתה לבנות קבוצה <span class="math">\(\mathcal{M}\left[G\right]\)</span> שעדיין מקיימת את ZFC ומתקיים בה <span class="math">\(G\in\mathcal{M}\left[G\right]\)</span>. אז אכן מתקבל מה שרצינו: ב-<span class="math">\(\mathcal{M}\left[G\right]\)</span> קיימת פונקציה חח"ע ועל <span class="math">\(f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}}\)</span> והפונקציה הזו היא... לא מה שאנחנו רוצים.</p>
<p>שיהיה ברור, זו הייתה הפונקציה ש<strong>רצינו</strong>. בזמן עבר. קודם. כשהיקום המתמטי שלנו היה <span class="math">\(\mathcal{M}\)</span>. אבל עכשיו היקום המתמטי שלנו התרחב והפך להיות <span class="math">\(\mathcal{M}\left[G\right]\)</span>, ולכן ביקום המתמטי הרחב יותר הזה מה שאנחנו מחפשים הוא פונקציה <span class="math">\(f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]}\)</span>, ואת זה הבניה שעשינו לא נותנת לנו ולכן כל ההוכחה היפה הזו <strong>נכשלה לחלוטין</strong>.</p>
<h2>הפרק שבו אנו מנסים לבצע כפייה עם פונקציות בנות מניה ומצליחים מעבר לכל שיעור</h2>

<p>בואו ננסה להתאושש מהשברים. דרך אחת להתאושש: לתהות האם אולי יש שיטה פשוטה להרחיב את <span class="math">\(f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}}\)</span> כדי לקבל <span class="math">\(f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]}\)</span>. אולי יש כזו, אבל אני לא יודע מה היא; זה לא הכיוון שנלך בו.</p>
<p>דרך אחרת להתאושש: להבין מה בעצם יכול לקרות שיוביל לכך ש-<span class="math">\(\mathcal{P}\left(\mathbb{N}\right)^{\mathcal{M}\left[G\right]}\ne\mathcal{P}\left(\mathbb{N}\right)^{\mathcal{M}}\)</span> או ש-<span class="math">\(\aleph_{1}^{\mathcal{M}\left[G\right]}\ne\aleph_{1}^{\mathcal{M}}\)</span>, ללמוד מזה לקח, ולבנות מראש את <span class="math">\(P\)</span> בצורה כזו שתבטיח ש-<span class="math">\(\mathcal{P}\left(\mathbb{N}\right)^{\mathcal{M}\left[G\right]}=\mathcal{P}\left(\mathbb{N}\right)^{\mathcal{M}}\)</span> ו-<span class="math">\(\aleph_{1}^{\mathcal{M}\left[G\right]}=\aleph_{1}^{\mathcal{M}}\)</span> כך שהבניה שראינו כן תעבוד. </p>
<p>מה בעצם משתנה במעבר מ-<span class="math">\(\mathcal{M}\)</span> אל <span class="math">\(\mathcal{M}\left[G\right]\)</span>? אנחנו רק מוסיפים קבוצות ל-<span class="math">\(\mathcal{M}\)</span>, אז לא ייתכן שקבוצות קיימות ייעלמו; אבל בהחלט ייתכן שיתווספו קבוצות חדשות של מספרים טבעיים, כך ש-<span class="math">\(\mathcal{P}\left(\mathbb{N}\right)^{\mathcal{M}\left[G\right]}\)</span> תהיה גדולה יותר מ-<span class="math">\(\mathcal{P}\left(\mathbb{N}\right)^{\mathcal{M}}\)</span>. ומה יכול לגרום לכך ש-<span class="math">\(\aleph_{1}^{\mathcal{M}\left[G\right]}\)</span> כבר ל יהיה שווה אל <span class="math">\(\aleph_{1}^{\mathcal{M}}\)</span>? זה טיפה יותר טריקי: אנחנו <strong>יודעים</strong> שכל סודר שבא לפני <span class="math">\(\aleph_{1}^{\mathcal{M}}\)</span> הוא שווה עוצמה אל <span class="math">\(\omega\)</span>, כלומר יש ב-<span class="math">\(\mathcal{M}\)</span> את הפונקציה <span class="math">\(f\)</span> שמראה את שוויון העוצמה הזה. מה שיכול להשתבש מבחינת <span class="math">\(\aleph_{1}^{\mathcal{M}}\)</span> הוא שגם <strong>עבורו</strong> פתאום תתווסף פונקציה כזו, ותדיח את <span class="math">\(\aleph_{1}^{\mathcal{M}}\)</span> ממעמדו - הוא כבר לא יהיה הסודר הקטן ביותר שאינו שווה עוצמה ל-<span class="math">\(\omega\)</span> (כי כאמור, "שווה עוצמה" כאן פירוש שקיימת פונקציה שמראה את שוויון העוצמה הזה). פונקציה כזו אפשר לתאר בתור פונקציה <span class="math">\(g:\mathbb{N}\to\aleph_{1}^{\mathcal{M}}\)</span>. כמו כן, אם הוספנו קבוצה <span class="math">\(X\)</span> של טבעיים, אז אפשר לבנות פונקציה <span class="math">\(g_{X}:\mathbb{N}\to\left\{ 0,1\right\} \)</span> שהיא הפונקציה המציינת שלה: <span class="math">\(g_{X}\left(a\right)=\begin{cases} 1 &amp; a\in X\\ 0 &amp; a\notin X \end{cases}\)</span>. את הפונקציה הזו ניתן לבנות בעזרת ZFC מתוך <span class="math">\(X\)</span>, כך שאם <span class="math">\(X\)</span> התווספה בהרחבה אל <span class="math">\(\mathcal{M}\left[G\right]\)</span>, גם <span class="math">\(g_{X}\)</span> התווספה בהרחבה הזו. מה שאנחנו רואים פה הוא שאת שתי ה"בעיות" אפשר לתאר באותו האופן: התווספה איזו פונקציה מעצבנת מהטבעיים לקבוצה <span class="math">\(X\)</span> כלשהי, וכדי לצמצם את ה"כלשהי" בצורה שתשאיר לנו תקווה להתמודד עם זה, אפשר להניח ש-<span class="math">\(X\in\mathcal{M}\)</span>, כלומר הוספנו פונקציה מהטבעיים לקבוצה שכבר הייתה קיימת (אנחנו צריכים לפסול רק את המקרים <span class="math">\(X=\left\{ 0,1\right\} \)</span> ו-<span class="math">\(X=\aleph_{1}^{\mathcal{M}}\)</span> שבשניהם <span class="math">\(X\in\mathcal{M}\)</span>, אז לא הגבלנו את עצמנו). אנחנו צריכים איכשהו לשנות את <span class="math">\(P\)</span> בצורה שתמנע את הסיטואציה הזו.</p>
<p>למרבה השמחה, השינוי שאנחנו צריכים לבצע ב-<span class="math">\(P\)</span> הוא פשוט יחסית מבחינה רעיונית: נבנה קבוצה <span class="math">\(P\)</span> שאבריה הם <strong>כל</strong> הפונקציות <span class="math">\(g:A\to B\)</span> שהן חח"ע ועל, כך ש-<span class="math">\(A\subseteq\mathcal{P}\left(\mathbb{N}\right)^{\mathcal{M}}\)</span> היא קבוצה <strong>בת מניה</strong> וגם <span class="math">\(B\subseteq\aleph_{1}^{\mathcal{M}}\)</span> היא קבוצה <strong>בת מניה</strong>. כאן שוב צריך להיזהר מהניואנס שמאפיין את הסיטואציה הזו: אנחנו הרי יודעים שכל <span class="math">\(A,B\)</span> כאלו הם קבוצות בנות מניה בגלל היקום הזעיר של <span class="math">\(\mathcal{M}\)</span>, אבל כשאמרתי קודם "בת מניה" הכוונה הייתה "בת מניה ב-<span class="math">\(\mathcal{M}\)</span>", כלומר שקיימת ב-<span class="math">\(\mathcal{M}\)</span> פונקציה חח"ע ועל מהקבוצות הללו אל <span class="math">\(\mathbb{N}\)</span>.</p>
<p>מה שנרצה להוכיח הוא שכאשר נבנה את <span class="math">\(\mathcal{M}\left[G\right]\)</span> עבור אידאל גנרי <span class="math">\(G\)</span> שנבנה מתוך ה-<span class="math">\(P\)</span> הזו, לא יתווספו לנו בכלל פונקציות מהצורה <span class="math">\(g:\mathbb{N}\to X\)</span> אל <span class="math">\(\mathcal{M}\left[G\right]\)</span> עם <span class="math">\(X\in\mathcal{M}\)</span>. כלומר, כל פונקציה כזו ב-<span class="math">\(\mathcal{M}\left[G\right]\)</span> כבר הייתה קיימת ב-<span class="math">\(\mathcal{M}\)</span> עצמה. אפשר יהיה להוכיח את זה כחלק מטענה כללית קצת יותר:</p>
<p>נאמר שקבוצה <span class="math">\(P\)</span> היא <span class="math">\(\omega\)</span>-סגורה אם לכל סדרה עולה אינסופית <span class="math">\(p_{1}\subseteq p_{2}\subseteq p_{3}\subseteq\ldots\)</span> של אברי <span class="math">\(P\)</span> גם האיחוד שלה <span class="math">\(\bigcup_{i=1}^{\infty}p_{i}\)</span> שייך ל-<span class="math">\(P\)</span>. הטענה שנרצה להוכיח היא שאם <span class="math">\(P\)</span> היא <span class="math">\(\omega\)</span>-סגורה ב-<span class="math">\(\mathcal{M}\)</span> ו-<span class="math">\(G\subseteq P\)</span> הוא אידאל גנרי, אז לכל <span class="math">\(X\in\mathcal{M}\)</span> וכל פונקציה <span class="math">\(g:\mathbb{N}\to X\)</span> כך ש-<span class="math">\(g\in\mathcal{M}\left[G\right]\)</span> מתקיים <span class="math">\(g\in\mathcal{M}\)</span>.</p>
<p>לפני שנוכיח את הטענה, למה <span class="math">\(P\)</span> הספציפית שלנו היא <span class="math">\(\omega\)</span>-סגורה? פשוט מאוד, מכיוון שאם יש לנו סדרה <span class="math">\(f_{1}\subseteq f_{2}\subseteq\ldots\)</span> של פונקציות עם תחום בן מניה, אז גם האיחוד האינסופי שלהן יהיה פונקציה, ובגלל שהאיחוד בן מניה גם התחום יישאר בן מניה (איחוד של קבוצות בנות מניה הוא בן מניה). זה היה פשוט, וכל מה שנשאר לנו כדי לסיים את כל ההוכחה הוא להוכיח את הטענה על "לא מתווספות פונקציות חדשות". כאן יגיע מה שהסתתר כל הפוסט - החלק הטכני שבו אנחנו מסתמכים יותר לעומק על הדברים הטכניים שראינו.</p>
<h2>הפרק שבו אנחנו מגיעים לחלק הטכני!</h2>

<p>טוב, בואו ניגש לעבודה ללא רחמים (וב"ללא רחמים" אני מתכוון "אני אשתמש כאן חופשי במושגים שראינו בפוסטים הקודמים בלי להסביר אותם מחדש"). עבור קבוצה <span class="math">\(X\in\mathcal{M}\)</span> כלשהי ניקח פונקציה <span class="math">\(g:\mathbb{N}\to X\)</span> ששייכת ל-<span class="math">\(\mathcal{M}\left[G\right]\)</span> ונראה שהיא שייכת כבר ל-<span class="math">\(\mathcal{M}\)</span>. כמו כל איבר אחר של <span class="math">\(\mathcal{M}\left[G\right]\)</span>, גם <span class="math">\(g=\tau^{G}\)</span> כאשר <span class="math">\(\tau\)</span> הוא שם-<span class="math">\(P\)</span>. מה שנרצה להוכיח הוא זה: אם <span class="math">\(S\)</span> היא קבוצת הפונקציות מ-<span class="math">\(\mathbb{N}\)</span> אל <span class="math">\(X\)</span> ששייכות ל-<span class="math">\(\mathcal{M}\)</span>, אנחנו רוצים להראות <span class="math">\(g\in S\)</span>. לשם כך מספיק להראות שיש ב-<span class="math">\(G\)</span> איבר שכופה את <span class="math">\(\tau\in\check{S}\)</span>. ראינו בעבר טריק כדי להוכיח דברים כאלו: אם <span class="math">\(D\in\mathcal{M}\)</span> היא קבוצה צפופה מעל <span class="math">\(p\in G\)</span> כלשהו, אז <span class="math">\(G\cap D\ne\emptyset\)</span>. אצלנו <span class="math">\(D\)</span> יהיה אוסף האיברים של <span class="math">\(P\)</span> שכופה את <span class="math">\(\tau\in\check{S}\)</span>, אבל כדי לומר משהו מועיל על <span class="math">\(D\)</span> נזדקק להכנה מוקדמת.</p>
<p>עכשיו, קיימים שני שמות-<span class="math">\(P\)</span>, <span class="math">\(\mathbb{\check{N}},\check{X}\)</span> כך ש-<span class="math">\(\mathbb{\check{N}}^{G}=\mathbb{N}\)</span> ו-<span class="math">\(\check{X}^{G}=X\)</span> (כי <span class="math">\(\mathbb{N},X\in\mathcal{M}\)</span>), אז אם נתבונן בפסוק שאומר "<span class="math">\(\tau\)</span> הוא פונקציה מ-<span class="math">\(\mathbb{\check{N}}\)</span> אל <span class="math">\(\check{X}\)</span>", הפסוק הזה מסתפק ב-<span class="math">\(\mathcal{M}\left[G\right]\)</span>, ולכן מהמשפט היסודי של תורת הכפייה קיים <span class="math">\(p\in G\)</span> כך כך ש-<span class="math">\(p\)</span> כופה את הפסוק הזה. זו התחלה טובה, אבל שימו לב שזה <strong>לא</strong> אומר ש-<span class="math">\(\tau\in\check{S}\)</span>, כי <span class="math">\(S\)</span> היא לא סתם קבוצת הפונקציות מ-<span class="math">\(\mathbb{N}\)</span> אל <span class="math">\(X\)</span> אלא אותן פונקציות שגם שייכות ל-<span class="math">\(\mathcal{M}\)</span>. מה שנעשה יהיה לבנות במסגרת <span class="math">\(\mathcal{M}\)</span> פונקציה ספציפית שכזו, ולהראות שיש <span class="math">\(p^{*}\)</span> שכופה על <span class="math">\(\tau\)</span> להיות הפונקציה הספציפית הזו.</p>
<p>עכשיו, בואו נסתכל על היחס <span class="math">\(q\Vdash\text{op}\left(\check{n},\check{x}\right)\in\tau\)</span>, כלומר <span class="math">\(q\)</span> כופה על הזוג הסדור של <span class="math">\(\check{n},\check{x}\)</span> להיות שייכים ל-<span class="math">\(\tau\)</span>. זה אוסף שלשות מהצורה <span class="math">\(\left(q,\check{n},\check{x}\right)\)</span> והמשפט היסודי של תורת הכפייה מראה לנו שהוא שייך ל-<span class="math">\(\mathcal{M}\)</span>. מכיוון ש-<span class="math">\(\mathcal{M}\)</span> מקיימת את ZFC אנחנו יכולים במסגרתה לשחזר מ-<span class="math">\(\left(q,\check{n},\check{x}\right)\)</span> את השלשה <span class="math">\(\left(q,n,x\right)\in P\times\mathbb{N\times X}\)</span>, ולכן אם נסמן ב-<span class="math">\(T\subseteq P\times\mathbb{N\times X}\)</span> את אוסף השלשות הללו כך ש-<span class="math">\(q\Vdash\text{op}\left(\check{n},\check{x}\right)\in\tau\)</span>, נקבל ש-<span class="math">\(T\in\mathcal{M}\)</span>. עכשיו בואו נראה איך <span class="math">\(T\)</span> הזה מתקשר אל <span class="math">\(p\)</span>.</p>
<p>לכל <span class="math">\(n\in\mathbb{N}\)</span>, נסתכל על אוסף ה-<span class="math">\(q\)</span>-ים כך שקיים <span class="math">\(x\)</span> עבורו <span class="math">\(\left(q,n,x\right)\in T\)</span>. האוסף הזה צפוף מעל <span class="math">\(p\)</span>, כלומר לכל הרחבה של <span class="math">\(p\)</span> יש הרחבה ששייכת לאוסף. בואו נוכיח את זה: ניקח הרחבה <span class="math">\(p\subseteq p^{\prime}\)</span> וניקח אידאל גנרי <span class="math">\(G^{\prime}\)</span> כך ש-<span class="math">\(p^{\prime}\in G^{\prime}\)</span> (כזכור, ראינו בניה שמחזירה אידאל גנרי שמכיל איבר ספציפי). מכיוון ש-<span class="math">\(p\subseteq p^{\prime}\)</span> הרי ש-<span class="math">\(p^{\prime}\)</span> כופה כל דבר ש-<span class="math">\(p\)</span> כופה (גם את הטענה הזו ראינו בעבר) ולכן, מכך ש-<span class="math">\(p^{\prime}\in G^{\prime}\)</span> ומכך ש-<span class="math">\(p\)</span> כופה ש-<span class="math">\(\tau\)</span> הוא פונקציה, נקבל שב-<span class="math">\(\mathcal{M}\left[G^{\prime}\right]\)</span> מתקיים ש-<span class="math">\(\tau^{G^{\prime}}\)</span> היא פונקציה מ-<span class="math">\(\mathbb{N}\)</span> אל <span class="math">\(X\)</span>. לכן, עבור ה-<span class="math">\(n\)</span> שלקחנו בתחילת הפסקה הזו, אנחנו יודעים שקיים <span class="math">\(x\in X\)</span> כך ש-<span class="math">\(\left(n,x\right)\in\tau^{G^{\prime}}\)</span>. עכשיו נשתמש שוב במשפט היסודי של תורת הכפייה: אם ב-<span class="math">\(G^{\prime}\)</span> מתקיים <span class="math">\(\left(n,x\right)\in\tau^{G^{\prime}}\)</span>, זה אומר שיש <span class="math">\(q\in G^{\prime}\)</span> שכופה את זה - זה בדיוק <span class="math">\(q\Vdash\text{op}\left(\check{n},\check{x}\right)\in\tau\)</span>. אם <span class="math">\(p^{\prime}\)</span> לא מוכל ב-<span class="math">\(q\)</span> ניקח, כרגיל, הרחבה משותפת לשניהם; היא עדיין תעבוד.</p>
<p>אז מה יש לנו? ראשית, יש לנו את <span class="math">\(p\in G\)</span> שכופה את הפסוק שאומר ש-<span class="math">\(\tau\)</span> היא פונקציה מ-<span class="math">\(\mathbb{\check{N}}\)</span> אל <span class="math">\(\check{X}\)</span>. עכשיו אנחנו לוקחים הרחבה <span class="math">\(p\subseteq p^{\prime}\)</span> של <span class="math">\(p\)</span> כי המטרה שלנו היא בסוף להראות שקבוצה <span class="math">\(D\)</span> כלשהי היא צפופה מעל <span class="math">\(p\)</span>, כלומר שכל הרחבה <span class="math">\(p^{\prime}\)</span> שכזו ניתנת להרחבה נוספת שתהיה בתוך <span class="math">\(D\)</span>. עכשיו נשיג את ההרחבה הנוספת על ידי שימוש בצפיפות של <span class="math">\(T\)</span> שזה עתה הראינו כדי לבנות את הסדרה האינסופית <span class="math">\(p^{\prime}\subseteq p_{0}\subseteq p_{1}\subseteq p_{2}\subseteq\ldots\)</span> באופן הבא: ראשית, עבור <span class="math">\(n=0\)</span>, אוסף ה-<span class="math">\(q\)</span>-ים כך שקיים <span class="math">\(x\)</span> עבורו <span class="math">\(\left(q,0,x\right)\in T\)</span> הוא צפוף מעל <span class="math">\(p\)</span> ולכן עבור <span class="math">\(p^{\prime}\)</span> (הרחבה כלשהי של <span class="math">\(p\)</span>) קיימים <span class="math">\(p_{0}\)</span> ו-<span class="math">\(x_{0}\)</span> כך ש-<span class="math">\(p^{\prime}\subseteq p_{0}\)</span> וגם <span class="math">\(p_{0}\)</span> כופה את <span class="math">\(\text{op}\left(\check{0},\check{x}_{0}\right)\in\tau\)</span>. עכשיו, אינדוקטיבית, נניח שכבר בנינו את כל אברי הסדרה עד <span class="math">\(p_{n-1}\)</span>, אז כעת אוסף ה-<span class="math">\(q\)</span>-ים כך שקיים <span class="math">\(x\)</span> עבורו <span class="math">\(\left(q,n,x\right)\in T\)</span> הוא צפוף מעל <span class="math">\(p\)</span> ולכן עבור <span class="math">\(p_{n-1}\)</span> (שגם הוא הרחבה כלשהי של <span class="math">\(p\)</span>) קיימים <span class="math">\(p_{n}\)</span> ו-<span class="math">\(x_{n}\)</span> כך ש-<span class="math">\(p_{n-1}\subseteq p_{n}\)</span> וגם <span class="math">\(p_{n}\)</span> כופה את <span class="math">\(\text{op}\left(\check{n},\check{x}_{n}\right)\in\tau\)</span>.</p>
<p>בנינו סדרה אינסופית וכזכור, ההנחה שלנו בתחילת ההוכחה הייתה ש-<span class="math">\(P\)</span> היא <span class="math">\(\omega\)</span>-סגורה, אז עכשיו הרגע להשתמש בה ולקבל שקיים <span class="math">\(p^{*}=\bigcup_{n=0}^{\infty}p_{n}\in P\)</span>. מכיוון ש-<span class="math">\(p^{*}\)</span> מכיל כל <span class="math">\(p_{n}\)</span>, הוא כופה כל טענה מהצורה <span class="math">\(\text{op}\left(\check{n},\check{x}\right)\in\tau\)</span> לכל <span class="math">\(n\in\mathbb{N}\)</span>, ולכן בכל אידאל <span class="math">\(G^{\prime}\)</span> שמכיל את <span class="math">\(p^{*}\)</span>, מתקיים ש-<span class="math">\(\tau^{G^{\prime}}\)</span> הוא א) פונקציה מ-<span class="math">\(\mathbb{N}\)</span> אל <span class="math">\(X\)</span> (כי <span class="math">\(p\subseteq p^{*}\)</span> כופה את זה) וב) זו בדיוק הפונקציה <span class="math">\(h\left(n\right)=x_{n}\)</span> כאשר ה-<span class="math">\(x_{n}\)</span> הם האיברים שאספנו בשלב הבניה הקודם.</p>
<p>עכשיו, וזו נקודה עדינה, שלב הבניה הזה התבצע כולו במסגרת <span class="math">\(\mathcal{M}\)</span>. כלומר, את הסדרה <span class="math">\(x_{0},x_{1},x_{2},\ldots\)</span> (שהיא בעצם הפונקציה <span class="math">\(h\)</span> הזו) בנינו במסגרת <span class="math">\(\mathcal{M}\)</span>, ולכן <span class="math">\(h\in\mathcal{M}\)</span>, ובפרט <span class="math">\(h\in S\)</span> כאשר <span class="math">\(S\)</span> היא הקבוצה שדיברתי עליה בהתחלה, של הפונקציות מ-<span class="math">\(\mathbb{N}\)</span> אל <span class="math">\(X\)</span> שהן ב-<span class="math">\(\mathcal{M}\)</span>. כלומר, לכל <span class="math">\(G^{\prime}\)</span> שמכיל את <span class="math">\(p^{*}\)</span> מתקיים ש-<span class="math">\(\tau^{G^{\prime}}\in\check{S}^{G^{\prime}}\)</span>, מה שאומר ש-<span class="math">\(p^{*}\)</span> כופה את <span class="math">\(\tau\in\check{S}\)</span>.</p>
<p>בואו נסכם מה עשינו פה. יש לנו פונקציה <span class="math">\(g:\mathbb{N}\to X\)</span> כך ש-<span class="math">\(g\in\mathcal{M}\left[G\right]\)</span> ואנחנו רוצים להראות ש-<span class="math">\(g\in S\)</span>. מכיוון ש-<span class="math">\(g=\tau^{G}\)</span>, מספיק לנו להראות שיש ב-<span class="math">\(G\)</span> איבר כלשהו שכופה את <span class="math">\(\tau\in\check{S}\)</span>. מובטח לנו שיהיה איבר כזה אם הקבוצה <span class="math">\(D\)</span> של האיברים שכופים את <span class="math">\(\tau\in\check{S}\)</span> תהיה א) שייכת ל-<span class="math">\(\mathcal{M}\)</span> וב) צפופה מעל <span class="math">\(p\)</span>. בשביל א) יש לנו את המשפט היסודי שהראה שיחס כפיה כזו הוא משהו שניתן לנסח במסגרת <span class="math">\(\mathcal{M}\)</span>, ובשביל ב) הראינו שלכל הרחבה <span class="math">\(p\subseteq p^{\prime}\)</span> קיימת הרחבה <span class="math">\(p^{\prime}\subseteq p^{*}\)</span> ששייכת ל-<span class="math">\(D\)</span>, מה שמראה ש-<span class="math">\(D\)</span> אכן צפופה מעל <span class="math">\(p\)</span>, מה שמסיים את ההוכחה.</p>
<h2>סיכום זריז לפני שממשיכים אל מה שהיה היעד שלנו לכל אורך הדרך</h2>

<p>הצלחנו! הוכחנו את הטענה הבאה: "אם ZFC עקבית, אז גם ZFC+CH עקבית". בואו נבין את התמונה הגדולה של ההוכחה, עכשיו משסיימנו לטבוע בפרטים הקטנים.</p>
<ol> <li>הגדרנו קבוצת תנאי כפיה <span class="math">\(P\)</span> של פונקציות חח"ע ועל מתת קבוצה בת מניה של <span class="math">\(\mathcal{P}\left(\mathbb{N}\right)^{\mathcal{M}}\)</span> אל תת-קבוצה של <span class="math">\(\aleph_{1}^{\mathcal{M}}\)</span>.</li>


<li>לקחנו אידאל גנרי <span class="math">\(G\subseteq P\)</span> והרחבנו את <span class="math">\(\mathcal{M}\)</span> לקבלת <span class="math">\(\mathcal{M}\left[G\right]\)</span> שמקיימת את ZFC על פי הטכניקה שראינו בפוסטים הקודמים.</li>


<li>הראינו ש- <span class="math">\(G\in\mathcal{M}\left[G\right]\)</span> ושבמקרה שלנו, <span class="math">\(\bigcup G\)</span> נותן לנו פונקציה חח"ע ועל <span class="math">\(f:\mathcal{P}\left(\mathbb{N}\right)^{\mathcal{M}}\to\aleph_{1}^{\mathcal{M}}\)</span></li>


<li>הראינו שבהרחבה הזו לא נוצרות פונקציות חדשות מהטבעיים, ולכן <span class="math">\(\mathcal{P}\left(\mathbb{N}\right)^{\mathcal{M}\left[G\right]}=\mathcal{P}\left(\mathbb{N}\right)^{\mathcal{M}}\)</span> וגם <span class="math">\(\aleph_{1}^{\mathcal{M}\left[G\right]}=\aleph_{1}^{\mathcal{M}}\)</span>.</li>


<li>המסקנה היא שבתוך <span class="math">\(\mathcal{M}\left[G\right]\)</span> יש לנו התאמה חח"ע ועל <span class="math">\(f:\mathcal{P}\left(\mathbb{N}\right)^{\mathcal{M}\left[G\right]}\to\aleph_{1}^{\mathcal{M}\left[G\right]}\)</span>, כלומר השערת הרצף CH מתקיימת בתוך <span class="math">\(\mathcal{M}\left[G\right]\)</span>.</li>


<li>קיבלנו "יקום מתמטי זעיר" שבו גם ZFC וגם CH מתקיימים בו זמנית, ולכן המסקנה היא ש-CH מתיישבת עם ZFC, כלומר לא ניתן <strong>להפריך</strong> את CH מתוך ZFC.</li>

</ol>

<p>כל מה שנשאר לנו כדי להשלים את ההוכחה שהשערת הרצף בלתי תלויה ב-ZFC הוא לבנות <span class="math">\(\mathcal{M}\left[G\right]\)</span> אחר שבו דווקא <span class="math">\(\neg\text{CH}\)</span> (שלילת השערת הרצף) מתקיימת. את זה נעשה בפוסט הבא, שיהיה <strong>האחרון</strong> בסדרת הפוסטים הזו!</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>