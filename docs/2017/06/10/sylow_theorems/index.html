<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>משפטי סילו - לא מדויק</title>
    <link rel="icon" type="image/x-icon" href="/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/" class="site-title">לא מדויק</a>
            <div class="nav-links">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2017/06/02/group_actions/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">פעולה של חבורה על קבוצה</span>
            </a>
            

            
            <a href="/2017/06/11/number_bases/" class="nav-link nav-next">
                <span class="nav-label">← פוסט חדש יותר</span>
                <span class="nav-title">בסיסי ספירה</span>
            </a>
            
        </nav>
        
        
        <header>
            <h1>משפטי סילו</h1>
            <div class="post-meta">
                <span class="date">2017-06-10</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/משפט קושי לתורת החבורות.html">משפט קושי לתורת החבורות</a>
                    
                    <a href="/tags/משפטי סילו.html">משפטי סילו</a>
                    
                </span>
                
            </div>
        </header>
        
        <article>
            <h2>מבוא</h2>
<p>אחת מהתוצאות הבסיסיות על המבנה של חבורות שראינו הייתה <strong>משפט לגראנז'</strong>: אם <span class="math">\(G\)</span> חבורה סופית ו-<span class="math">\(H\)</span> תת-חבורה שלה אז הסדר של <span class="math">\(H\)</span> מחלק את הסדר של <span class="math">\(G\)</span>. המשפט הזה מייד העלה את השאלה אם גם הכיוון ההפוך נכון: אם <span class="math">\(G\)</span> חבורה סופית מסדר <span class="math">\(n\)</span> ו-<span class="math">\(k\)</span> מחלק את <span class="math">\(n\)</span>, האם קיימת ל-<span class="math">\(G\)</span> תת-חבורה מסדר <span class="math">\(k\)</span>? התשובה היא "לא, אבל". בפוסט הזה נדבר על הלא ועל האבל; עיקר הפוסט יהיה בלומר "אבל כן יש לנו משפט מגניב עבור חבורות כלליות שאומר לא מעט על הכיוון ההפוך" - המשפט הזה נקרא <strong>משפט סילו</strong>. ליתר דיוק, <strong>משפטי סילו</strong> כי ה"אבל" הזה כולל כמה פרטי מידע שונים שמחולקים למשפטים שונים.</p>
<p>אני אתחיל דווקא עם דוגמא זריזה עבור ה"לא". הדוגמה הזו חייבת להיות של חבורה לא אבלית, כי בחבורות אבליות המשפט ההפוך דווקא כן נכון. המקור הבסיסי שלנו לחבורות לא אבליות סופיות הוא חבורות של תמורות. <span class="math">\(S_{3}\)</span> היא חבורה קטנה מדי - היא מסדר 6 ובבירור יש לה תת-חבורות מסדרים 2 ו-3. לעומת זאת <span class="math">\(S_{4}\)</span> היא כבר קצת גדולה מדי - יש בה 24 איברים ואפשר להסתפק בפחות: בתת החבורה החשובה ביותר שלה, שמסומנת ב-<span class="math">\(A_{4}\)</span>, וכוללת את כל התמורות הזוגיות. כזכור, תמורה שהיא מעגל היא זוגית אם בפירוק שלה למכפלת חילופים (מעגלים מאורך 2) יש מספר זוגי של חילופים. לא קשה לראות שתמיד אוסף כל התמורות הזוגיות הוא תת-חבורה. במקרה שלנו, תמורות זוגיות הן או הזהות, או מעגלים מאורך 3, למשל <span class="math">\(\left(1\ 2\ 3\right)\)</span>, או מכפלות של שני חילופים זרים כמו <span class="math">\(\left(1\ 2\right)\left(3\ 4\right)\)</span>. מעגלים מאורך 3 יש בדיוק 8 (יש 4 אפשרויות לבחור מי המספר שיישאר בחוץ ואז 2 אפשרויות לבחור את הסדר הפנימי בין שלושת הנותרים - זכרו שיש כאן סידור במעגל אז אין "איבר ראשון"). מכפלות של שני חילופים זרים יש בדיוק 3 (בוחרים מי יהיה עם 1 והיתר נקבע מעצמו). קיבלנו חבורה עם 12 איברים.</p>
<p>עכשיו, נניח ש-<span class="math">\(B\subseteq A_{4}\)</span> היא תת-חבורה. ניקח מעגל כלשהו מאורך 3, <span class="math">\(a\in A_{4}\)</span>, ונסתכל על הקוסטים <span class="math">\(B,aB,a^{2}B\)</span>. אם <span class="math">\(B\)</span> היא מסדר 6, אז <span class="math">\(\left|A_{4}:B\right|=2\)</span>, כלומר יש ל-<span class="math">\(B\)</span> רק שני קוסטים שונים זה מזה. מזה נקבל מייד ש-<span class="math">\(a\in B\)</span> (אם <span class="math">\(B=aB\)</span> או <span class="math">\(aB=a^{2}B\)</span>) או שנקבל ש-<span class="math">\(a^{2}\in B\)</span> (מ-<span class="math">\(B=a^{2}B\)</span>) שממנו נובע מייד ש-<span class="math">\(a=\left(a^{2}\right)^{2}\in B\)</span>. במילים אחרות, הראינו ש-<span class="math">\(B\)</span> חייבת להכיל את כל 8 המעגלים מאורך 3 ולכן בוודאי שאינה מסדר 6. מסקנה: לא קיימת תת-חבורה מסדר 6 ב-<span class="math">\(A_{4}\)</span>.</p>
<p>אז מה כן אפשר לומר?</p>
<h2>משפט קושי לחבורות אבליות</h2>
<p>בואו נתחיל מהדבר הפשוט ביותר שאפשר לומר. אם <span class="math">\(\left|G\right|=n\)</span> ו-<span class="math">\(p\)</span> הוא <strong>ראשוני</strong> שמחלק את <span class="math">\(n\)</span>, אז ב-<span class="math">\(G\)</span> יש תת-חבורה מסדר <span class="math">\(p\)</span>. תת-חבורה כזו חייבת להיות ציקלית (חבורה מסדר ראשוני היא ציקלית) אז לרוב אומרים במפורש שב-<span class="math">\(G\)</span> יש איבר <span class="math">\(a\)</span> מסדר <span class="math">\(p\)</span>. המשפט הזה נקרא <strong>משפט קושי</strong>. יש לו הוכחה מפורשת שלא אציג כרגע למרות שיהיה נחמד אולי לעשות את זה בפוסט נפרד. תחת זאת, אני אוכיח את המשפט רק במקרה שבו <span class="math">\(G\)</span> <strong>אבלית</strong>, ואחר כך אשתמש בתוצאה הזו בתור בסיס למשפטי סילו, שמכלילים את משפט קושי עבור חבורה כללית.</p>
<p>ההוכחה במקרה של חבורה אבלית היא פשוטה למדי ומתבססת על טכניקה שימושית: אנחנו רוצים להראות שמשהו נחמד מתרחש ב-<span class="math">\(G\)</span>. אם זה ברור מייד שהוא מתרחש, יופי; אחרת, בואו ניקח חבורת מנה כלשהי של <span class="math">\(G\)</span>, נראה שבחבורת המנה הזו מתרחש המשהו הנחמד, ואז "נמשוך אותו למעלה" חזרה אל <span class="math">\(G\)</span> עצמה. במקרה שלנו הדבר הנחמד הוא קיום של איבר מסדר <span class="math">\(p\)</span>, וכלי טכני שבו נשתמש יהיה המשפט הבא שקל להוכיח אבל לא אעשה זאת כאן: אם <span class="math">\(a\in G\)</span> הוא איבר כלשהו מסדר <span class="math">\(o\left(a\right)\)</span> ו-<span class="math">\(n\)</span> טבעי כלשהו, אז <span class="math">\(o\left(a^{n}\right)=\frac{o\left(a\right)}{\gcd\left(n,o\left(a\right)\right)}\)</span>.</p>
<p>ההוכחה תהיה על הסדר של <span class="math">\(G\)</span>. אם <span class="math">\(\left|G\right|=p\)</span> אז ברור שקיים ב-<span class="math">\(G\)</span> איבר מסדר <span class="math">\(p\)</span>, ולכן אפשר להניח ש-<span class="math">\(\left|G\right|&amp;gt;p\)</span>. ניקח איבר <span class="math">\(e\ne a\in G\)</span> כלשהו. אם הסדר שלו, <span class="math">\(o\left(a\right)\)</span>, מתחלק ב-<span class="math">\(p\)</span> אז אפשר לכתוב <span class="math">\(o\left(a\right)=pn\)</span> עבור <span class="math">\(n\)</span> כלשהו, וכעת <span class="math">\(o\left(a^{n}\right)=p\)</span> על פי המשפט שהזכרתי לעיל, כך שמצאנו איבר מסדר <span class="math">\(p\)</span>. נשאר לטפל רק במקרה שבו <span class="math">\(p\)</span> אינו מחלק את הסדר של <span class="math">\(a\)</span>. במקרה הזה, אפשר להסתכל על תת-החבורה <span class="math">\(A=\left\langle a\right\rangle \)</span> שנוצרת על ידי <span class="math">\(A\)</span>. מכיוון ש-<span class="math">\(G\)</span> אבלית, <span class="math">\(A\)</span> אוטומטית תהיה תת-חבורה נורמלית ולכן <span class="math">\(G/A\)</span> תהיה חבורה אבלית מסדר קטן משל <span class="math">\(G\)</span>. ליתר דיוק, <span class="math">\(\left|G/A\right|=\frac{\left|G\right|}{o\left(a\right)}\)</span> ומכיוון ש-<span class="math">\(p\)</span> אינו מחלק את <span class="math">\(o\left(a\right)\)</span> בהכרח הוא כן מחלק את <span class="math">\(\left|G/A\right|\)</span>, כך שניתן להשתמש בהנחת האינדוקציה על <span class="math">\(G/A\)</span> ולקבל שקיים קוסט <span class="math">\(bA\)</span> שהוא מסדר <span class="math">\(p\)</span>. במילים אחרות, <span class="math">\(b\notin A\)</span> אבל <span class="math">\(b^{p}\in A\)</span>. בפרט נקבל ש-<span class="math">\(\left\langle b\right\rangle \ne\left\langle b^{p}\right\rangle \)</span> (כי החבורה השמאלית כוללת גם איברים שאינם ב-<span class="math">\(A\)</span>) ולכן <span class="math">\(o\left(b^{p}\right)&amp;lt;o\left(b\right)\)</span>.</p>
<p>עכשיו, מהמשפט המצוטט לעיל נובע ש-<span class="math">\(o\left(b^{p}\right)\gcd\left(p,o\left(b\right)\right)=o\left(b\right)\)</span>. מכך ש-<span class="math">\(o\left(b^{p}\right)&amp;lt;o\left(b\right)\)</span> נסיק ש-<span class="math">\(\gcd\left(p,o\left(b\right)\right)&amp;gt;1\)</span> ולכן הוא בהכרח <span class="math">\(p\)</span>, וקיבלנו ש-<span class="math">\(o\left(b\right)\)</span> מתחלק ב-<span class="math">\(p\)</span>, כפי שרצינו. זה מסיים את ההוכחה הזו.</p>
<h2>משפט סילו הראשון</h2>
<p>כאמור, משפט קושי תקף גם לחבורות לא אבליות. בואו נחזור לרגע לדוגמה הנגדית שלנו ב-<span class="math">\(A_{4}\)</span>: שם המחלקים הראשוניים של סדר החבורה, 12, הם 2 ו-3. בבירור יש לנו תת-חבורה מסדר 2 (שנוצרת על ידי <span class="math">\(\left(1\ 2\right)\left(3\ 4\right)\)</span>) ותת-חבורה מסדר 3 (שנוצרת על ידי <span class="math">\(\left(1\ 2\ 3\right)\)</span>). נניח שאנחנו רוצים להכליל את משפט קושי ולהגיד משהו יותר חזק. מה אפשר ומה אי אפשר?</p>
<p>ב-<span class="math">\(A_{4}\)</span> אין תת-חבורה מסדר 6, כך שנשאלת השאלה מה "השתבש" פה. התשובה היא ש-6 הוא מכפלה של הראשוניים <span class="math">\(2,3\)</span>, שהם שונים זה מזה. אם אנחנו עדיין רוצים להכליל את משפט קושי אפשר לנסות גישה אחרת - לכפול ראשוני כלשהו <strong>בעצמו</strong>. לא ייתכן שתהיה ב-<span class="math">\(A_{4}\)</span> חבורה מסדר <span class="math">\(9=3\cdot3\)</span> כי <span class="math">\(9\)</span> לא מחלק את סדר החבורה, 12. אבל מה על <span class="math">\(4=2\cdot2\)</span>? האם קיימת ב-<span class="math">\(A_{4}\)</span> תת-חבורה מסדר 4? ובכן, קל לראות שכל התמורות שהן בעלות מבנה מעגלי 2,2 (למשל <span class="math">\(\left(1\ 2\right)\left(3\ 4\right)\)</span>) יחד עם תמורת הזהות נותנות לנו תת-חבורה (ְשהיא מה שנקרא "חבורת קליין", <span class="math">\(\mathbb{Z}_{2}\times\mathbb{Z}_{2}\)</span>). משפט סילו הראשון אומר שהתופעה הזו אינה מקרית: לכל <span class="math">\(p\)</span> שמחלק את סדר החבורה, אפשר להעלות את <span class="math">\(p\)</span> בחזקה עוד ועוד עד אשר מגיעים אל החזקה המקסימלית של <span class="math">\(p\)</span> שעדיין מחלקת את סדר החבורה, ומשפט סילו מבטיח שתהיה תת-חבורה מהסדר הזה. למעשה, המשפט אומר יותר מכך - הוא גם אומר לנו כמה תתי-חבורות כאלו יהיו ומה הקשר ביניהן, אבל בואו נתחיל צעד צעד.</p>
<p>ראשית כל, הטרמינולוגיה. אם <span class="math">\(p\)</span> ראשוני, אז השם "חבורת-<span class="math">\(p\)</span>" בא לתאר כל חבורה שהסדר של הוא <strong>חזקה</strong> של <span class="math">\(p\)</span>. למשל, <span class="math">\(\mathbb{Z}_{49}\)</span> היא "חבורת-<span class="math">\(7\)</span>". באופן דומה, אם <span class="math">\(G\)</span> היא חבורה כלשהי ו-<span class="math">\(A\subseteq G\)</span> היא תת-חבורה מסדר שהוא חזקה של <span class="math">\(p\)</span>, אומרים ש-<span class="math">\(A\)</span> היא תת-חבורת <span class="math">\(p\)</span> של <span class="math">\(G\)</span>. אם <span class="math">\(G\)</span> היא חבורה כלשהי ו-<span class="math">\(A\subseteq G\)</span> תת-חבורה מסדר <span class="math">\(p^{\alpha}\)</span> כך ש-<span class="math">\(p^{\alpha+1}\)</span> כבר לא מחלק את <span class="math">\(\left|G\right|\)</span> (כלומר, <span class="math">\(A\)</span> היא מסדר "מקסימלי" שהוא חזקה של <span class="math">\(p\)</span>) אומרים ש-<span class="math">\(A\)</span> היא תת-חבורת <span class="math">\(p\)</span>-<strong>סילו</strong>.</p>
<p>עכשיו אפשר לנסח את <strong>משפט סילו הראשון</strong>: לכל חבורה <span class="math">\(G\)</span> ולכל ראשוני <span class="math">\(p\)</span>, קיימת ל-<span class="math">\(G\)</span> תת-חבורת <span class="math">\(p\)</span>-סילו. כמובן, אם <span class="math">\(p\)</span> לא מחלק את הסדר של <span class="math">\(G\)</span> בכלל אז "החזקה הגבוה ביותר" של <span class="math">\(p\)</span> שמחלקת את <span class="math">\(\left|G\right|\)</span> היא פשוט 0 ואז תת-חבורת הסילו המתאימה היא בסך הכל <span class="math">\(\left\{ e\right\} \)</span>, ולכן המשפט מלכתחילה מעניין רק עבור אותם <span class="math">\(p\)</span>-ים שכן מחלקים את <span class="math">\(\left|G\right|\)</span>. איך מוכיחים אותו?</p>
<p>ההוכחה היא בסך הכל שימוש זהיר בכלים שכבר ראינו: שימוש באינדוקציה, מעבר מהחבורה אל חבורת מנה שלה, משפט קושי לחבורות אבליות, ומתישהו תצוץ גם משוואת המחלקה מהפוסט הקודם. הדבר הראשון שנעשה, בהינתן <span class="math">\(G\)</span> מסדר <span class="math">\(\left|G\right|=p^{\alpha}k\)</span> כך ש-<span class="math">\(p\)</span> לא מחלק את <span class="math">\(k\)</span>, הוא להסתכל על המרכז של <span class="math">\(G\)</span>, <span class="math">\(Z\left(G\right)\)</span>. זו תת-חבורה אבלית, כך שאם <span class="math">\(p\)</span> מחלק את הסדר שלה, אפשר להשתמש במשפט קושי לחבורות אבליות ולקבל שקיימת תת-חבורה <span class="math">\(A\subseteq Z\left(G\right)\)</span> מסדר <span class="math">\(p\)</span>. עכשיו נעשה את הדבר החביב עלינו ונסתכל בחבורת המנה <span class="math">\(G/A\)</span>. זו אכן חבורת מנה כי כל תתי-החבורות שמוכלות ב-<span class="math">\(Z\left(G\right)\)</span> הן נורמליות; מהגדרתה, תת-חבורה מוכלת ב-<span class="math">\(Z\left(G\right)\)</span> רק אם האיברים שלה מתחלפים עם כל אברי <span class="math">\(G\)</span> ולכן יש אוטומטית סגירות להצמדה.</p>
<p>מכיוון ש-<span class="math">\(\left|A\right|=p\)</span> נקבל ש-<span class="math">\(\left|G/A\right|=p^{\alpha-1}k\)</span>. עכשיו אפשר להשתמש בהנחת האינדוקציה על <span class="math">\(G/A\)</span> ולקבל שקיימת בה תת-חבורה <span class="math">\(\overline{P}\subseteq G/A\)</span> מסדר <span class="math">\(p^{\alpha-1}\)</span> שנסמן <span class="math">\(\overline{P}\)</span>. אנחנו רוצים "להרים" את <span class="math">\(\overline{P}\)</span> הזו לתת-חבורה של <span class="math">\(G\)</span> המקורית. כאן נכנס לעזרתנו משפט שנקרא <strong>משפט ההתאמה</strong> וראינו <a href="http://www.gadial.net/2017/03/06/group_isomorphism_theorems/">בפוסט על משפטי האיזומורפיזם</a> של חבורות שנותן לנו בדיוק את זה: קיימת תת-חבורה <span class="math">\(A\subseteq P\subseteq G\)</span> כך ש-<span class="math">\(P/A=\overline{P}\)</span>. בפרט, <span class="math">\(\frac{\left|P\right|}{\left|A\right|}=\left|\overline{P}\right|\)</span>, כלומר <span class="math">\(\left|P\right|=\left|A\right|\cdot\left|\overline{P}\right|=p\cdot p^{\alpha-1}=p^{\alpha}\)</span> - קיבלנו את תת-החבורה שרצינו.</p>
<p>זה טיפל במקרה הקל, שבו <span class="math">\(p\)</span> מחלק את הסדר של המרכז של <span class="math">\(G\)</span>. מה קורה במקרה השני? כאן אנחנו מכניסים לתמונה את משוואת המחלקה<a href="http://www.gadial.net/2017/06/02/group_actions/"> מהפוסט הקודם</a>. מה שהיא אומרת הוא שמתקיים <span class="math">\(\left|G\right|=\left|Z\left(G\right)\right|+\sum_{i=1}^{n}\left|G:C_{G}\left(a_{i}\right)\right|\)</span> כאשר ה-<span class="math">\(a_{i}\)</span>-ים הם נציגים של מחלקות הצמידות של <span class="math">\(G\)</span> שאינן סינגלטונים. מכיוון ש-<span class="math">\(p\)</span> מחלק את <span class="math">\(\left|G\right|\)</span> אבל <strong>לא</strong> מחלק את <span class="math">\(\left|Z\left(G\right)\right|\)</span>, לא ייתכן שהוא יחלק את כל הסכום <span class="math">\(\sum_{i=1}^{n}\left|G:C_{G}\left(a_{i}\right)\right|\)</span> (אחרת תעבירו את הסכום הזה אגף ותקבלו שכל אגף שמאל מתחלק ב-<span class="math">\(p\)</span> ולכן גם אגף ימין). כלומר, יש לנו איבר <span class="math">\(a\)</span> כך ש-<span class="math">\(\left|G:C_{G}\left(a\right)\right|\)</span> לא מתחלק ב-<span class="math">\(p\)</span>. מכיוון ש-<span class="math">\(\left|G:C_{G}\left(a\right)\right|=\frac{\left|G\right|}{\left|C_{G}\left(a\right)\right|}\)</span> נובע שבהכרח <span class="math">\(\left|C_{G}\left(a\right)\right|=p^{\alpha}\cdot t\)</span> עבור <span class="math">\(t\)</span> שלא מתחלק ב-<span class="math">\(p\)</span> כלשהו, כי המכנה של <span class="math">\(\frac{\left|G\right|}{\left|C_{G}\left(a\right)\right|}\)</span> חייב לקזז את כל החזקות של <span class="math">\(p\)</span> שבמונה. נראה מתבקש, אם כן, להשתמש בהנחת האינדוקציה על <span class="math">\(C_{G}\left(a\right)\)</span> עצמה, למצוא <strong>לה</strong> תת-חבורת <span class="math">\(p\)</span>-סילו מסדר <span class="math">\(p^{\alpha}\)</span>, ואז אותה תת-חבורה בדיוק תהיה גם תת-חבורת <span class="math">\(p\)</span>-סילו המבוקשת של <span class="math">\(G\)</span>. רק צריך לתת נימוק למה אפשר להשתמש פה בהנחת האינדוקציה - כלומר, למה <span class="math">\(C_{G}\left(a\right)\ne G\)</span>. זה פשוט למדי: <span class="math">\(C_{G}\left(a\right)\)</span> היא אוסף כל האיברים שמתחלפים עם <span class="math">\(a\)</span>. מלכתחילה הנחנו ש-<span class="math">\(a\notin Z\left(G\right)\)</span>, כלומר קיימים איברים ב-<span class="math">\(G\)</span> ש<strong>אינם</strong> מתחלפים עם <span class="math">\(a\)</span>. זה מסיים את המשפט.</p>
<h2>משפטי סילו השני והשלישי</h2>
<p>משפט סילו הראשון אמר לנו שתת-חבורות <span class="math">\(p\)</span>-סילו קיימות לכל חבורה <span class="math">\(G\)</span>. זה נחמד אבל בפני עצמו זה עדיין לא שימושי מספיק. מידע רלוונטי נוסף יכול להיות <strong>כמה</strong> חבורות <span class="math">\(p\)</span>-סילו קיימות, ומה הקשר ביניהן. בואו נתחיל עם הדוגמא של <span class="math">\(A_{4}\)</span> שכבר ראינו: הייתה שם תת-חבורת 4-סילו אחת ויחידה, אבל היו בה ארבע תת-חבורות <span class="math">\(3\)</span>-סילו, אחת לכל מעגל מאורך 3. האם זה מקרי שכל תתי-חבורות <span class="math">\(3\)</span>-סילו של <span class="math">\(A_{4}\)</span> נוצרות בידי איברים עם אותו מבנה מעגלי? משפט סילו השני אומר שלא. האם זה מקרי שיש בדיוק 4 כאלו? משפט סילו השלישי אומר שהייתה יכולה להיות רק אחת, או ארבע וערכים אחרים הם בלתי אפשריים. בואו נעבור לניסוחים הכלליים.</p>
<p><strong>משפט סילו השני</strong> נותן את הקשר הזה: כל שתי תת-חבורות <span class="math">\(p\)</span>-סילו הן <strong>צמודות</strong>. בואו נזכיר מהי הצמדה: אם <span class="math">\(a\in G\)</span> הוא איבר כלשהו, אז <strong>ההצמדה</strong> של <span class="math">\(a\)</span> בידי <span class="math">\(x\in G\)</span> היא האיבר <span class="math">\(xax^{-1}\)</span>. אפשר להכליל את זה לתת-קבוצות: אם <span class="math">\(P\subseteq G\)</span> היא תת-קבוצה, אז <span class="math">\(xPx^{-1}\triangleq\left\{ xax^{-1}\ |\ a\in P\right\} \)</span>. משפט סילו השני אומר - בואו ניקח את תת-חבורת <span class="math">\(p\)</span>-סילו <span class="math">\(P\)</span> שמשפט סילו הראשון מראה את קיומה, ונתבונן על קבוצת כל ההצמדות שלה: <span class="math">\(S\triangleq\left\{ xPx^{-1}\ |\ x\in G\right\} =\left\{ P_{1},P_{2},\dots,P_{r}\right\} \)</span>. אז כל תת-חבורת <span class="math">\(p\)</span>-סילו של <span class="math">\(G\)</span> שייכת ל-<span class="math">\(S\)</span>. אפשר אפילו לומר משהו חזק יותר: אם <span class="math">\(Q\subseteq G\)</span> היא תת-חבורת <span class="math">\(p\)</span> של <span class="math">\(G\)</span> (לאו דווקא <span class="math">\(p\)</span>-סילו; כלומר <span class="math">\(Q\)</span> היא תת-חבורה כלשהי של <span class="math">\(G\)</span> שמספר האיברים בה הוא חזקה של <span class="math">\(p\)</span>) אז קיים <span class="math">\(P_{i}\in S\)</span> כך ש-<span class="math">\(Q\subseteq P_{i}\)</span> (כלומר, קיים <span class="math">\(x\in G\)</span> כך ש-<span class="math">\(Q\subseteq xPx^{-1}\)</span> כאשר <span class="math">\(P\)</span> היא תת-חבורת <span class="math">\(p\)</span>-סילו מהמשפט הראשון).</p>
<p>לא קשה לראות שהצמדה של תת-חבורה מחזירה תת-חבורה, ומכיוון שהיא פונקציה הפיכה היא גם משמרת גודל; כלומר, הצמדה של תת-חבורת <span class="math">\(p\)</span>-סילו מחזירה תת-חבורת <span class="math">\(p\)</span>-סילו אחרת, מה שאומר ש-<span class="math">\(S=\left\{ P_{1},P_{2},\dots,P_{r}\right\} \)</span> כוללת <strong>רק</strong> תת-חבורות <span class="math">\(p\)</span>-סילו; המשפט השני אומר שאלו כולן. כלומר, <span class="math">\(r\)</span> הוא מספר תת-חבורות <span class="math">\(p\)</span>-סילו של <span class="math">\(G\)</span>. בואו נסמן <span class="math">\(n_{p}\triangleq r\)</span>: כלומר, <span class="math">\(n_{p}\)</span> אומר "כמה תת-חבורות <span class="math">\(p\)</span>-סילו קיימות ב-<span class="math">\(G\)</span>".<strong> משפט סילו השלישי</strong> אומר לנו משהו על <span class="math">\(n_{p}\)</span>. ראשית, שהוא מחזיר שארית 1 כאשר מחלקים אותו ב-<span class="math">\(p\)</span> (במקרה של <span class="math">\(A_{4}\)</span> עבור <span class="math">\(p=2\)</span> קיבלנו <span class="math">\(n_{2}=1\)</span> ועבור <span class="math">\(p=3\)</span> קיבלנו <span class="math">\(n_{3}=4\)</span>). שנית, משפט סילו השלישי אומר לנו ש-<span class="math">\(n_{p}\)</span> מחלק את <span class="math">\(\left|G\right|\)</span>. מכיוון שסימנתי <span class="math">\(\left|G\right|=p^{\alpha}k\)</span> כך ש-<span class="math">\(p\)</span> לא מחלק את <span class="math">\(k\)</span>, בהכרח נובע ש-<span class="math">\(n_{p}\)</span> מחלק את <span class="math">\(k\)</span> (כי <span class="math">\(n_{p}\)</span> לא מחלק אף חזקה של <span class="math">\(p\)</span> מכיוון שהוא שקול ל-<span class="math">\(p\)</span> מודולו 1). בדוגמא של <span class="math">\(A_{4}\)</span> זה אומר ש-<span class="math">\(n_{3}\)</span> היה חייב לחלק את 4, כלומר הערכים האפשריים היחידים עבורו היו 1 או 4; שימו לב שאת כל המידע הזה סילו נתן לנו בלי לדעת כלום על המבנה של <span class="math">\(A_{4}\)</span>, רק מהיכרות עם מספר האיברים שם.</p>
<p>בואו נוכיח את שני המשפטים הללו - זה ידרוש קצת יותר עבודה מאשר המשפט הראשון. ראשית, בואו נסתכל על הקבוצה <span class="math">\(S=\left\{ P_{1},P_{2},\dots,P_{r}\right\} \)</span> שכוללת את כל תת-חבורות <span class="math">\(p\)</span>-סילו שצמודות אל תת-החבורה שאנחנו יודעים שקיימת. קיבלנו אותן על ידי הצמדה שלה עם <strong>כל</strong> האיברים של <span class="math">\(G\)</span>. בואו ניקח עכשיו <span class="math">\(Q\subseteq G\)</span> שהיא חבורת-<span class="math">\(p\)</span> כלשהי, ונפעיל את <span class="math">\(Q\)</span> על הקבוצה <span class="math">\(S\)</span> באמצעות הצמדה. מה נקבל? לא קשה לראות שזו אכן מה שקראנו לו בפוסט הקודם "פעולה של חבורה על קבוצה", והמשמעות היא שהצמדה באיבר של <span class="math">\(Q\)</span> מבצעת <strong>תמורה</strong> על האיברים של <span class="math">\(S\)</span>. בפוסט הקודם דיברנו על האופן שבו פעולה של חבורה על קבוצה מחלקת את הקבוצה ל<strong>מסלולים</strong> - במקרה שלנו, מחלקות צמידות של אברי <span class="math">\(S\)</span> - אז ניתן לכתוב את <span class="math">\(S\)</span> בתור איחוד כל המסלולים הללו, <span class="math">\(S=\mathcal{O}_{1}\cup\dots\cup\mathcal{O}_{s}\)</span>. בפרט, נקבל ש-<span class="math">\(n_{p}=\left|S\right|=\left|\mathcal{O}_{1}\right|+\dots+\left|\mathcal{O}_{s}\right|\)</span>. אני הולך להראות שאפשר לבחור את <span class="math">\(Q\)</span> בצורה כזו שהגודל של כל המסלולים בסכום יתחלק ב-<span class="math">\(p\)</span>, למעט מסלול בודד שהגודל שלו יהיה בדיוק 1. זה יתן לי את התוצאה ש-<span class="math">\(n_{p}\)</span> שקול ל-1 מודולו <span class="math">\(p\)</span>.</p>
<p>השאלה הראשונה שיש לנו היא מהו בעצם הגודל של מסלול <span class="math">\(\left|\mathcal{O}\right|\)</span> כלשהו בפעולה של <span class="math">\(Q\)</span> על <span class="math">\(S\)</span>. בשביל זה אפשר לגייס מהפוסט הקודם את <strong>משפט מסלול-מייצב</strong>: אם <span class="math">\(P\in\mathcal{O}\)</span> היא איבר כלשהי של המסלול <span class="math">\(\mathcal{O}\)</span>, אז הגודל של המסלול שווה ל-<span class="math">\(\left|Q:Q_{P}\right|\)</span> כאשר <span class="math">\(Q_{P}\)</span> הוא הסימון של <strong>המייצב</strong> של <span class="math">\(P\)</span> ב-<span class="math">\(Q\)</span>: כל האיברים <span class="math">\(a\in Q\)</span> כך ש-<span class="math">\(aPa^{-1}=P\)</span>.</p>
<p>זה זמן טוב להזכיר מושג שלא הראיתי עד כה בסדרת הפוסטים למרות שהוא נפוץ למדי - פשוט לא נזקקתי לו. המושג הזה נקרא <strong>המנרמל</strong> של תת-חבורה. אם <span class="math">\(A\subseteq G\)</span> אז <strong>המנרמל</strong> של <span class="math">\(A\)</span> ב-<span class="math">\(G\)</span> הוא כל האיברים של <span class="math">\(G\)</span> שכשמצמידים את <span class="math">\(A\)</span> איתם מקבלים את <span class="math">\(A\)</span> בחזרה: <span class="math">\(N_{G}\left(A\right)\triangleq\left\{ x\in G\ |\ xAx^{-1}=A\right\} \)</span>. השם "מנרמל" מגיע מכך ש-<span class="math">\(A\subseteq N_{G}\left(A\right)\)</span> ו-<span class="math">\(A\)</span> תת-חבורה נורמלית של <span class="math">\(N_{G}\left(A\right)\)</span>; אפשר להראות ש-<span class="math">\(N_{G}\left(A\right)\)</span> היא תת-החבורה הגדולה ביותר של <span class="math">\(G\)</span> שמכילה את <span class="math">\(A\)</span> ו-<span class="math">\(A\)</span> נורמלית בה. במקרה הנוכחי שלנו, <span class="math">\(Q\)</span> רחוקה מלהיות כל <span class="math">\(G\)</span>; למעשה, מכיוון ש-<span class="math">\(P\)</span> היא תת-חבורת <span class="math">\(p\)</span>-סילו ואילו <span class="math">\(Q\)</span> היא "סתם" חבורת <span class="math">\(p\)</span>-כלשהי, בהחלט סביר ש-<span class="math">\(Q\)</span> כלל לא מכילה את <span class="math">\(P\)</span>. עדיין, קל להראות ש-<span class="math">\(Q_{P}=N_{G}\left(P\right)\cap Q\)</span>. אני רוצה עכשיו להסיק תוצאה חזקה יותר: ש-<span class="math">\(Q_{P}=P\cap Q\)</span>. כלומר, שבמקרה הספציפי שלנו, מכיוון ש-<span class="math">\(P\)</span> היא תת-חבורת <span class="math">\(p\)</span>-סילו ("חבורת <span class="math">\(p\)</span> מקסימלית") ואילו <span class="math">\(Q\)</span> גם היא חבורת-<span class="math">\(p\)</span>, אז אין ל-<span class="math">\(P\)</span> מייצבים ב-<span class="math">\(Q\)</span> שנמצאים מחוץ ל-<span class="math">\(P\)</span> עצמה.</p>
<p>לצורך כך נשתמש בטיעון שמבוסס, כרגיל בהקשר הזה, על תכונות של מספרים וגדלים של חבורות וכאלה. אנחנו מסתכלים על הקבוצה <span class="math">\(PQ_{P}\)</span> שהגדרנו <a href="http://www.gadial.net/2017/04/19/direct_product_and_abelian_groups/">בפוסט על מכפלת חבורות</a>. תנאי מספיק כדי שהקבוצה הזו תהיה חבורה היא שיתקיים <span class="math">\(PQ_{P}=Q_{P}P\)</span>, כלומר <span class="math">\(P=Q_{P}PQ_{P}^{-1}\)</span> - דהיינו, שהצמדה של <span class="math">\(P\)</span> על ידי אברי <span class="math">\(Q_{P}\)</span> מותירה את <span class="math">\(P\)</span> ללא שינוי, מה שנובע מיידית מכך ש-<span class="math">\(Q_{P}\)</span> מוכל במנרמל של <span class="math">\(P\)</span>. אם כן, <span class="math">\(PQ_{P}\)</span> היא תת-חבורה של <span class="math">\(G\)</span>. מאיזה סדר? בפוסט שבו הנושא הוצג ראינו ש-<span class="math">\(\left|PQ_{P}\right|=\frac{\left|P\right|\left|Q_{P}\right|}{\left|P\cap Q_{P}\right|}\)</span>. כעת נשים לב לכך ש-<span class="math">\(\left|P\right|\)</span> היא חבורת <span class="math">\(p\)</span>-סילו ולכן מסדר שמתחלק ב-<span class="math">\(p\)</span> ואילו <span class="math">\(Q_{P}\)</span> היא תת-חבורה של <span class="math">\(Q\)</span> שהייתה חבורת <span class="math">\(p\)</span> כך שגם הסדר שלה מתחלק ב-<span class="math">\(p\)</span> וכן גם הסדר של החיתוך של שתיהן. דהיינו, <span class="math">\(\left|P\right|\cdot\frac{\left|Q_{P}\right|}{\left|P\cap Q_{P}\right|}\)</span> תהיה חבורה מסדר שהוא חזקה של <span class="math">\(p\)</span>. יותר מכך - הסדר הזה יהיה <strong>לפחות</strong> כמו הסדר של <span class="math">\(\left|P\right|\)</span>; אבל מכיוון ש-<span class="math">\(P\)</span> היא <span class="math">\(p\)</span>-סילו, הסדר שלה הוא <strong>המקסימלי</strong> שהוא חזקה של <span class="math">\(p\)</span>. לכן בהכרח <span class="math">\(\left|Q_{P}\right|=\left|P\cap Q_{P}\right|\)</span>, כלומר <span class="math">\(Q_{P}=P\cap Q_{P}\)</span>, כלומר <span class="math">\(Q_{P}\subseteq P\)</span>. זה מסיים את הסיפור ומראה ש-<span class="math">\(Q_{P}=P\cap Q\)</span>.</p>
<p>חזרה לענייננו. <span class="math">\(Q_{P}\)</span> הזו עניינה אותנו כי היא הייתה <strong>המייצב</strong> של <span class="math">\(P\)</span> ב-<span class="math">\(Q\)</span>, ולכן איפשרה לנו לדעת מה גודל המסלול של <span class="math">\(P\)</span>: <span class="math">\(\left|\mathcal{O}\left(P\right)\right|=\left|Q:Q_{P}\right|=\left|Q:P\cap Q\right|\)</span>. כאן, כזכור, <span class="math">\(Q\)</span> היא חבורת <span class="math">\(p\)</span> כלשהי. אנחנו יכולים לבחור אותה איך שנרצה. לכן בואו נבחר <span class="math">\(Q=P\)</span>, כאשר <span class="math">\(P\)</span> היא תת-חבורת הסילו שאנחנו יודעים שקיימת. נקבל מייד ש-<span class="math">\(\left|\mathcal{O}\left(P\right)\right|=\left|P:P\cap P\right|=\left|P:P\right|=1\)</span> (אין כאן משהו מפתיע - כשמצמידים תת-חבורה עם עצמה הסגירות שלה מכתיבה שנקבל רק את עצמה). מה בדבר המסלולים האחרים של פעולת <span class="math">\(P\)</span> על <span class="math">\(S\)</span>? לכל <span class="math">\(P_{i}\ne P\)</span> נקבל <span class="math">\(\left|\mathcal{O}\left(P_{i}\right)\right|=\left|P:P\cap P_{i}\right|\)</span>. מהו <span class="math">\(\left|P\cap P_{i}\right|\)</span>? מכיוון ש-<span class="math">\(P_{i}\)</span> ו-<span class="math">\(P\)</span> שתיהן מסדר שהוא חזקה של <span class="math">\(p\)</span>, גם <span class="math">\(P\cap P_{i}\)</span>, שהיא תת-חבורה של שתיהן, תהיה מסדר כזה. אבל היא לא יכולה להיות מאותו הסדר כמו <span class="math">\(P,P_{i}\)</span> כי אז נקבל <span class="math">\(P=P_{i}\)</span> (זכרו - אלו שתי תתי-חבורות שהן בדיוק מאותו הסדר - חזקה מקסימלית של <span class="math">\(p\)</span>). מכאן ש-<span class="math">\(\left|P:P\cap P_{i}\right|=\frac{\left|P\right|}{\left|P\cap P_{i}\right|}\)</span> היא חזקה של <span class="math">\(p\)</span> שגדולה מ-1, ולכן <span class="math">\(\left|\mathcal{O}\left(P_{i}\right)\right|\)</span> מתחלק ב-<span class="math">\(p\)</span>.</p>
<p>סיכום ביניים: הגדרנו בהתחלה <span class="math">\(S\triangleq\left\{ P_{1},P_{2},\dots,P_{r}\right\} \)</span> בתור אוסף כל חבורות ה-<span class="math">\(p\)</span>-סילו שצמודות ל-<span class="math">\(P\)</span>. ראינו עכשיו חלוקה מסויימת של הקבוצה הזו למסלולים (של הפעלת <span class="math">\(P\)</span> עליה באמצעות הצמדה) שבה <span class="math">\(p\)</span> חילק את גודל כל המסלולים למעט אחד, והאחד הנותר הזה היה מגודל 1. קיבלנו ש-<span class="math">\(r\equiv1\left(\text{mod }p\right)\)</span>. זה עדיין לא נותן לנו את משפט סילו השלישי, שאומר כזכור ש-<span class="math">\(n_{p}\)</span>, מספר תתי-חבורות ה-<span class="math">\(p\)</span>-סילו של <span class="math">\(G\)</span>, שקול ל-1 מודולו <span class="math">\(p\)</span>. למה לא? כי כדי לטעון ש-<span class="math">\(r=n_{p}\)</span> צריך קודם כל את משפט סילו השני - להראות בפרט שכל שתי תתי-חבורות <span class="math">\(p\)</span>-סילו הן צמודות ולכן <span class="math">\(S\)</span> אכן מכילה את <strong>כל</strong> תתי-חבורות ה-<span class="math">\(p\)</span> סילו האפשריות.</p>
<p>לצורך כך, בואו נשתמש בתוצאה שלעיל עבור <span class="math">\(Q\)</span> שהיא חבורת-<span class="math">\(p\)</span> כלשהי. אם נניח ש-<span class="math">\(Q\)</span> אינה מוכלת <strong>באף</strong> תת-חבורת <span class="math">\(p\)</span>-סילו שצמודה ל-<span class="math">\(P\)</span>, המשמעות היא ש-<span class="math">\(\left|Q:P_{i}\cap Q\right|&amp;gt;1\)</span> לכל ה-<span class="math">\(P_{i}\in S\)</span> (כי <span class="math">\(\left|Q:P_{i}\cap Q\right|=1\)</span> פירושו <span class="math">\(Q=Q\cap P_{i}\)</span>, כלומר <span class="math">\(Q\subseteq P_{i}\)</span>). זה אומר שבחלוקה של <span class="math">\(S\)</span> למסלולים ש-<span class="math">\(Q\)</span> משרה, הגודל של כל מסלול יתחלק ב-<span class="math">\(p\)</span> (כבר הסכמנו שאם <span class="math">\(\left|Q:P_{i}\cap Q\right|&amp;gt;1\)</span> עבור חבורת <span class="math">\(p\)</span> אז הגודל הזה הוא בהכרח חזקה של <span class="math">\(p\)</span>) ולכן גם סכום הגדלים שלהם, שהוא <span class="math">\(r\)</span>, יתחלק ב-<span class="math">\(p\)</span> - אבל זו סתירה, כי ראינו שהוא שקול ל-1 מודולו <span class="math">\(p\)</span>. במכה אחת סיימנו את הוכחת משפט סילו השני ואת הוכחת החלק הראשון של משפט סילו השלישי.</p>
<p>החלק השני, והאחרון, של משפט סילו השלישי טוען ש-<span class="math">\(n_{p}\)</span> מחלק את הסדר של <span class="math">\(G\)</span>. גם החלק הזה נובע מ<strong>משפט מסלול-מייצב</strong>. הפעולה שלנו תהיה הפעולה ש-<span class="math">\(G\)</span> פועלת על תתי-החבורות שלה באמצעות הצמדה. ראינו ש-<span class="math">\(n_{p}\)</span> הוא בדיוק גודל המסלול של <span class="math">\(P\)</span> תחת הפעולה הזו, ולכן זה גם האינדקס של המייצב של <span class="math">\(P\)</span> תחת הפעולה הזו. האינדקס של תת-חבורה מחלק את סדר החבורה, מה שמסיים את ההוכחה.</p>
<p>כן, זה היה קצת ארוך. לא, אין כאן משהו מסובך ממש, אבל יש כאן כמה מרכיבים לא טריוויאליים שחוברים להם יחד. האם יש הוכחות פשוטות יותר, או לפחות כאלו שאפשר לכתוב יותר בקיצור? כן, אבל אני לא בטוח שיהיה קל יותר להבין אותן או "להרגיש" מהן למה המשפט עובד.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>