<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>מכפלות חצי ישרות - לא מדויק</title>
    <link rel="icon" type="image/x-icon" href="/new_blog/favicon.ico">
    
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
        body {
            line-height: 1.8;
        }
        
        .container {
            max-width: 800px;
            margin: 20px auto;
            background: white;
            padding: 40px;
            box-shadow: 0 2px 10px rgba(0,0,0,0.1);
            border-radius: 8px;
        }
        
        header {
            margin-bottom: 40px;
            border-bottom: 2px solid #e0e0e0;
            padding-bottom: 20px;
        }
        
        h1 {
            font-size: 2.5em;
            margin-bottom: 10px;
            color: #2c3e50;
        }
        
        .post-meta {
            color: #7f8c8d;
            font-size: 0.9em;
        }
        
        .post-meta .date {
            margin-left: 15px;
        }
        
        .post-meta .categories,
        .post-meta .tags {
            display: inline;
        }
        
        .post-meta .categories a,
        .post-meta .tags a {
            color: #3498db;
            text-decoration: none;
            margin: 0 5px;
        }
        
        .post-meta .categories a:hover,
        .post-meta .tags a:hover {
            text-decoration: underline;
        }
        
        article {
            font-size: 1.1em;
        }
        
        article h2 {
            margin-top: 30px;
            margin-bottom: 15px;
            color: #34495e;
            font-size: 1.8em;
        }
        
        article h3 {
            margin-top: 25px;
            margin-bottom: 12px;
            color: #34495e;
            font-size: 1.4em;
        }
        
        article p {
            margin-bottom: 15px;
            text-align: justify;
        }
        
        article ul, article ol {
            margin-right: 30px;
            margin-bottom: 15px;
        }
        
        article li {
            margin-bottom: 8px;
        }
        
        article code {
            background-color: #f4f4f4;
            padding: 2px 6px;
            border-radius: 3px;
            font-family: 'Courier New', monospace;
            font-size: 0.9em;
        }
        
        article pre {
            background-color: #2d2d2d;
            color: #f8f8f2;
            padding: 15px;
            border-radius: 5px;
            overflow-x: auto;
            margin-bottom: 20px;
            direction: ltr;
            text-align: left;
        }
        
        article pre code {
            background-color: transparent;
            padding: 0;
            color: inherit;
        }
        
        /* Image styles - responsive and contained */
        article img {
            max-width: 100%;
            height: auto;
            display: block;
            margin: 20px auto;
        }
        
        /* Math rendering styles */
        .math {
            direction: ltr;
        }
        
        span.math {
            direction: ltr;
        }
        
        /* Override RTL for KaTeX */
        .katex {
            direction: ltr;
            unicode-bidi: embed;
        }
        
        div.math {
            display: block;
            text-align: center;
            padding: 15px 0;
            direction: ltr;
        }
        
        /* RTL adjustments for code blocks */
        .highlight {
            direction: ltr;
            text-align: left;
        }
        
        footer {
            margin-top: 60px;
            padding-top: 20px;
            border-top: 1px solid #e0e0e0;
            text-align: center;
            color: #95a5a6;
            font-size: 0.9em;
        }
        
        /* Responsive design */
        @media (max-width: 768px) {
            .container {
                padding: 20px;
            }
            
            h1 {
                font-size: 2em;
            }
            
            article {
                font-size: 1em;
            }
        }
        
        /* Post navigation */
        .post-navigation {
            display: flex;
            justify-content: space-between;
            margin-bottom: 30px;
            padding-bottom: 20px;
            border-bottom: 2px solid #e0e0e0;
            gap: 20px;
        }
        
        .post-navigation .nav-link {
            flex: 1;
            text-decoration: none;
            color: #2c3e50;
            padding: 15px;
            background: #f8f9fa;
            border-radius: 5px;
            transition: background 0.2s;
        }
        
        .post-navigation .nav-link:hover {
            background: #e9ecef;
        }
        
        .post-navigation .nav-prev {
            text-align: right;
        }
        
        .post-navigation .nav-next {
            text-align: left;
        }
        
        .post-navigation .nav-label {
            font-size: 0.85em;
            color: #7f8c8d;
            display: block;
            margin-bottom: 5px;
        }
        
        .post-navigation .nav-title {
            font-weight: bold;
            font-size: 1.1em;
        }

    </style>
</head>
<body>
    <nav class="top-nav">
        <div class="nav-container">
            <a href="/new_blog/" class="site-title">לא מדויק</a>
            <div class="nav-links">
                <a href="/new_blog/">דף הבית</a>
                <a href="/new_blog/random.html">פוסט אקראי</a>
                <a href="/new_blog/post_list.html">כל הפוסטים</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/new_blog/2017/06/11/number_bases/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">בסיסי ספירה</span>
            </a>
            

            
            <a href="/new_blog/2017/07/30/minus_minus/" class="nav-link nav-next">
                <span class="nav-label">← פוסט חדש יותר</span>
                <span class="nav-title">למה מינוס כפול מינוס זה פלוס?</span>
            </a>
            
        </nav>
        
        
        <header>
            <h1>מכפלות חצי ישרות</h1>
            <div class="post-meta">
                <span class="date">2017-07-21</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/מכפלות חצי ישרות.html">מכפלות חצי ישרות</a>
                    
                    <a href="/tags/תורת החבורות.html">תורת החבורות</a>
                    
                </span>
                
            </div>
        </header>
        
        <article>
            <h2>מבוא</h2>
<p>במסגרת העיסוק שלנו בחבורות ראינו עוד ועוד דרכים לתאר חבורות ולבנות חבורות חדשות מחבורות קיימות. עכשיו הגיע הזמן לסגור את החור האחרון שאני רוצה לסגור כרגע (למרות שכמובן, זה רחוק מלהיות סוף הסיפור באופן כללי) ולהראות בניה כללית וחזקה למדי - בניה של <strong>מכפלה חצי ישרה</strong>, שהיא סוג של הכללה של המכפלה הישרה שהראיתי בפוסט קודם. מכפלה ישרה של שתי חבורות <span class="math">\(A,B\)</span> הייתה חבורה <span class="math">\(A\times B=\left\{ \left(a,b\right)\ |\ a\in A,b\in B\right\} \)</span> עם פעולת כפל "לפי קואורדינטות": <span class="math">\(\left(a_{1},b_{1}\right)\left(a_{2},b_{2}\right)=\left(a_{1}a_{2},b_{1}b_{2}\right)\)</span>. התוצאה תמיד הייתה חבורה אבלית מסדר <span class="math">\(\left|A\right|\cdot\left|B\right|\)</span>. את הבניה הזו, שהיא "חיצונית" (לוקחים שתי חבורות שאין בהכרח קשר ביניהן ובונים חבורה חדשה) אפשר היה לתאר גם באופן "פנימי": אם <span class="math">\(G\)</span> חבורה עם תת-חבורות <span class="math">\(A,B\)</span> אז אפשר תמיד להגדיר קבוצה <span class="math">\(A\cdot B=\left\{ ab\ |\ a\in A,b\in B\right\} \)</span>. ראינו <a href="http://www.gadial.net/2017/04/19/direct_product_and_abelian_groups/">בפוסט קודם</a> שהקבוצה הזו היא מגודל <span class="math">\(\frac{\left|A\right|\cdot\left|B\right|}{\left|A\cap B\right|}\)</span>, ושאם מתקיים <span class="math">\(A\cap B=\left\{ e\right\} \)</span> וכמו כן <strong><span class="math">\(A,B\)</span> </strong>שתיהן נורמליות ב-<span class="math">\(G\)</span>, אז <span class="math">\(AB\cong A\times B\)</span>. כלומר, <strong>בתנאים מסויימים</strong> החבורה <span class="math">\(AB\)</span> שווה למכפלה הישרה של <span class="math">\(A,B\)</span>. ובתנאים אחרים?</p>
<p>אני לא אוהב לעשות טיזינג בפוסטים, אז הנה העיקר: על הקבוצה <span class="math">\(A\times B\)</span> של הזוגות <span class="math">\(\left(a,b\right)\)</span> אני יכול גם להגדיר פעולות נוספות, מתוחכמות קצת יותר, באמצעות מושג ה<strong>פעולה</strong> של חבורה על קבוצה. בואו ניקח פעולה של <span class="math">\(A\)</span> על <span class="math">\(B\)</span> שיש לה את התכונה הנוספת שכל איבר של <span class="math">\(A\)</span> פועל על <span class="math">\(B\)</span> בתור <strong>אוטומורפיזם</strong>, כלומר לא סתם מערבב את אברי <span class="math">\(B\)</span> אלא משמר את מבנה החבורה של <span class="math">\(B\)</span>. אז אפשר להגדיר פעולת כפל כזו: <span class="math">\(\left(a_{1},b_{1}\right)\left(a_{2},b_{2}\right)=\left(a_{1}\left(b_{1}\cdot a_{2}\right),b_{1}b_{2}\right)\)</span>. מה הולך פה? הקואורדינטה השניה מוכפלת בדיוק כמו במכפלה ישרה. בקואורדינטה הראשונה מתרחש תהליך דו-שלבי: ראשית <strong>מפעילים</strong> את <span class="math">\(b_{1}\)</span> על <span class="math">\(a_{2}\)</span>, ורק אחר כך כופלים את התוצאה הזו ב-<span class="math">\(a_{1}\)</span>. הפעולה הזו מגדירה חבורה, שמסומנת ב-<span class="math">\(A\rtimes B\)</span>, וקוראים לדבר הזה <strong>מכפלה חצי ישרה</strong> של <span class="math">\(A\)</span> ב-<span class="math">\(B\)</span>.</p>
<p>כמעט מייד ברורים שני דברים: ראשית, עבור הפעולה הטריוויאלית שבה כל איבר פועל כמו הזהות (<span class="math">\(b\cdot a=a\)</span> לכל <span class="math">\(b\in B\)</span> ולכל <span class="math">\(a\in A\)</span>) קיבלנו שוב את המושג של מכפלה ישרה; ושנית, יש משהו מאוד לא סימטרי בהגדרה הזו, וכתוצאה מכך החבורות שנקבל כך יכולות להיות <strong>לא אבליות</strong>. זה דבר טוב: זה אומר שמצאנו בניה שתאפשר לנו לייצג חבורות לא אבליות מתוך חבורות קיימות, <strong>אפילו אם החבורות הקיימות כן אבליות</strong>. זה מה שמאפשר למכפלה חצי ישרה לתאר הרבה יותר סיטואציות משיכלנו קודם. זה מתבטא במשפט הבא: אם <span class="math">\(A,B\)</span> הן תתי-חבורות של <span class="math">\(G\)</span> כך ש-<span class="math">\(A\cap B=\left\{ e\right\} \)</span>, ואם <span class="math">\(A\)</span> נורמלית ב-<span class="math">\(G\)</span> (אבל <span class="math">\(B\)</span> <strong>לא בהכרח</strong> נורמלית) אז <span class="math">\(AB\cong A\rtimes B\)</span> כאשר הפעולה של <span class="math">\(B\)</span> על <span class="math">\(A\)</span> שמגדירה את המכפלה החצי ישרה היא פעולת ההצמדה של אברי <span class="math">\(A\)</span> על ידי אברי <span class="math">\(B\)</span>.</p>
<p>עכשיו, משהסברתי מה אנחנו רוצים להשיג, בואו ניכנס לפרטים.</p>
<h2>מכפלה חצי ישרה "פנימית"</h2>
<p>בואו נתחיל עם דוגמה קונקרטיות כי בתחום הזה אסור לרחף יותר מדי באוויר. <span class="math">\(S_{3}\)</span>: חבורת התמורות על <span class="math">\(\left\{ 1,2,3\right\} \)</span>. הנה לנו שתי תתי-חבורות שלה: <span class="math">\(A=\left\{ e,\left(1\ 2\ 3\right),\left(1\ 3\ 2\right)\right\} \)</span> ו-<span class="math">\(B=\left\{ e,\left(1\ 2\right)\right\} \)</span>. קל לוודא ששתיהן תתי-חבורות, וקל לוודא ש-<span class="math">\(A\)</span> נורמלית אבל <span class="math">\(B\)</span> <strong>לא נורמלית</strong>. למה? כי נורמליות פירושה להיות סגורים להצמדה; וכשמדברים על תמורות (וזו אחת הסיבות למה טוב לעבוד עם תמורות) המשמעות של הצמדה היא פשוטה - החלפה של התמורה הנוכחית בתמורה אחרת עם אותו מבנה מעגלי. מעל שלושה איברים יש לנו בסך הכל שתי תמורות שהמבנה המעגלי שלהן הוא מעגל יחיד מאורך 3, ולכן <span class="math">\(A\)</span> סגורה להצמדה, אבל יש לנו <strong>שלוש</strong> תמורות שונות עם מבנה מעגלי של מעגל יחיד מאורך 2, ולכן <span class="math">\(B\)</span> לא סגורה להצמדה ואינה נורמלית. מצד שני, אפשר לבדוק באופן ישיר שמתקיים <span class="math">\(AB=BA\)</span>. על פי מה שראינו בפוסט על מכפלות ישרות, די בכך ש-<span class="math">\(A,B\)</span> תתי-חבורות עבורן <span class="math">\(AB=BA\)</span> כדי להבטיח שהמכפלה <span class="math">\(AB\)</span> תהיה חבורה בעצמה, ומכיוון ש-<span class="math">\(A\cap B=\left\{ e\right\} \)</span> יוצא שזו חבורה עם <span class="math">\(3\cdot2=6\)</span> איברים, כלומר קיבלנו ש-<span class="math">\(AB=S_{3}\)</span> עצמה. מצד שני, אנחנו יודעים ש-<span class="math">\(S_{3}\)</span> אינה אבלית, ולכן לא ייתכן ש-<span class="math">\(AB\cong A\times B\)</span> מכיוון שמכפלה ישרה של חבורות כלשהן היא אבלית. מכאן שנדחף לנו בפרצוף הצורך למצוא "סוג חדש של מכפלה".</p>
<p>נעבור רגע לדבר על המקרה הכללי - <span class="math">\(A,B\)</span> תתי-חבורות של <span class="math">\(G\)</span> כך ש-<span class="math">\(A\)</span> נורמלית ו-<span class="math">\(B\)</span> לאו דווקא. איבר כללי של <span class="math">\(AB\)</span> הוא מהצורה <span class="math">\(ab\)</span> כך ש-<span class="math">\(a\in A\)</span> ו-<span class="math">\(b\in B\)</span>. אם ניקח שני איברים שונים של <span class="math">\(AB\)</span>, שאסמן <span class="math">\(a_{1}b_{1}\)</span> ו-<span class="math">\(a_{2}b_{2}\)</span> ואכפול אותם (באמצעות הפעולה שקיימת כבר ב-<span class="math">\(G\)</span>) אני אקבל <span class="math">\(\left(a_{1}b_{1}\right)\cdot\left(a_{2}b_{2}\right)\)</span>. האיבר הזה לא מוצג כרגע בצורה ה"נחמדה" שבה אני רוצה להציג איברים של <span class="math">\(AB\)</span>, כי אני רוצה לקבל הצגה שבה יש לי איבר מ-<span class="math">\(A\)</span> שמוכפל באיבר מ-<span class="math">\(B\)</span> ותו לא. מכיוון שאני יודע ש-<span class="math">\(AB=BA\)</span> אני יכול להחליף את <span class="math">\(b_{1}a_{2}\)</span> במשהו מהצורה <span class="math">\(a^{\prime}b^{\prime}\)</span> ואז לקבל את ההצגה ה"נחמדה" שרציתי, אבל קצת איבדתי משהו - איבדתי את האיברים <span class="math">\(b_{1},a_{2}\)</span> שהוחלפו באיברים כלליים שאני לא יודע עליהם כלום. אז בואו ננסה גישה שונה להציג את המכפלה הזו שלא תצריך אותי לאבד מידע.</p>
<p>התעלול שבו אני אנקוט יתבסס על כך ש-<span class="math">\(A\)</span> היא תת-חבורה נורמלית, כלומר סגורה להצמדה; באופן כללי יותר הוא פשוט לא יעבוד. זה טריק ידוע, לקחת ביטוי שמתאר איבר בחבורה ולדחוף פנימה מכפלה באיבר וההופכי שלו. זה כמובן לא טריק שמוגבל לחבורות - אני מניח שרובכם מכירים את התעלול שמאפשר לי לראות ש-<span class="math">\(\frac{1}{\sqrt{2}}\)</span>זה אותו דבר כמו <span class="math">\(\frac{\sqrt{2}}{2}\)</span> - פשוט כופלים ב-<span class="math">\(\frac{\sqrt{2}}{\sqrt{2}}\)</span>. אז נעשה כאן את אותו הדבר עם <span class="math">\(b_{1}\)</span>:</p>
<p><span class="math">\(a_{1}b_{1}a_{2}b_{2}=a_{1}b_{1}a_{2}b_{1}^{-1}b_{1}b_{2}\)</span></p>
<p>כעת קיבלתי איבר שהוא מהצורה:</p>
<p><span class="math">\(\left(a_{1}\left(b_{1}a_{2}b_{1}^{-1}\right)\right)\left(b_{1}b_{2}\right)\)</span></p>
<p>מכיוון ש-<span class="math">\(A\)</span> תת-חבורה נורמלית, <span class="math">\(b_{1}a_{2}b_{1}^{-1}\in A\)</span> ולכן קיבלתי הצגה כמכפלה של איבר ב-<span class="math">\(A\)</span> באיבר ב-<span class="math">\(B\)</span>, ואפילו מעט מאוד השתנה פה: את האיברים של <span class="math">\(B\)</span> פשוט כפלתי זה בזה לפי הסדר שלהם, ואילו את האיברים של <span class="math">\(A\)</span> גם כפלתי זה בזה, אבל רק אחרי שהצמדתי את <span class="math">\(a_{2}\)</span> בעזרת <span class="math">\(b_{1}\)</span>.</p>
<p>נחזור לדוגמא שלנו: אני אסתכל על האיברים הבאים של <span class="math">\(AB\)</span>: ראשית על <span class="math">\(\left(1\ 2\ 3\right)\left(1\ 2\right)\)</span> ושנית על <span class="math">\(\left(1\ 3\ 2\right)\)</span> (שמוכפל מימין ב-<span class="math">\(e\)</span> ואני לא טורח לכתוב זאת). המכפלה של שניהם היא <span class="math">\(\left(1\ 2\ 3\right)\left(1\ 2\right)\left(1\ 3\ 2\right)\)</span> ועל פי הכלל שמצאנו, אפשר להצמיד את <span class="math">\(\left(1\ 3\ 2\right)\)</span> על ידי <span class="math">\(\left(1\ 2\right)\)</span> (כלומר, להחליף את 2 ב-1 ולהפך) ולקבל את <span class="math">\(\left(1\ 2\ 3\right)^{2}\cdot\left(1\ 2\right)\)</span> , כלומר את <span class="math">\(\left(1\ 3\ 2\right)\left(1\ 2\right)\)</span>. אם תבדקו ישירות תראו שזה אכן שווה ל-<span class="math">\(\left(1\ 2\ 3\right)\left(1\ 2\right)\left(1\ 3\ 2\right)\)</span>.</p>
<h2>מכפלה חצי ישרה "חיצונית"</h2>
<p>מה שתיארתי עד כה היה מה שנקרא "מכפלה חצי ישרה פנימית". הסיטואציה הייתה שאני מתחיל מחבורה קיימת <span class="math">\(G\)</span>, מסתכל על תת-חבורות שלה שכבר מוגדרת בין איברים שלהן פעולת הכפל של <span class="math">\(G\)</span>, ומייצר מהן תת-חבורה אחרת של <span class="math">\(G\)</span>. כלומר, אני בסך הכל נותן אבחנה על הקשר בין שלוש תת-חבורות קיימות של <span class="math">\(G\)</span>. מה שמעניין יותר הוא האופן שבו אני יכול לקחת שתי חבורות <span class="math">\(A,B\)</span> <strong>שאין ביניהן שום קשר</strong> ולבנות מתוכן חבורה חדשה, גדולה יותר. בחבורה הגדולה יותר הזו אני אוכל למצוא תת-חבורות שיהיו איזומורפיות ל-<span class="math">\(A,B\)</span> ואני אקבל שהחבורה הזו היא המכפלה החצי ישרה של אותן תתי-חבורות. בואו ננסח פורמלית את מה שאני הולך לעשות.</p>
<p>ובכן, יהיו <span class="math">\(A,B\)</span> חבורות כלשהן. בנוסף אליהן אני צריך גם פעולה של <span class="math">\(B\)</span> על <span class="math">\(A\)</span>, אבל כפי שנראה בהמשך, לא סתם פעולה כלשהי (כלומר, הומומורפיזם של <span class="math">\(B\)</span> לתוך חבורת <strong>הפרמוטציות</strong> של <span class="math">\(A\)</span>) אלא פעולה שמכבדת את הפעולה של <span class="math">\(A\)</span>, דהיינו הומומורפיזם של <span class="math">\(B\)</span> לתוך חבורת <strong>האוטומורפיזמים</strong> של <span class="math">\(A\)</span>. אוטומורפיזם של <span class="math">\(A\)</span> הוא פונקציה <span class="math">\(f:A\to A\)</span> שהיא חח"ע ועל (עד כאן זה תיאור של <strong>פרמוטציה</strong>) שבנוסף לכך מקיימת <span class="math">\(f\left(a_{1}a_{2}\right)=f\left(a_{1}\right)f\left(a_{2}\right)\)</span>, כלומר היא הומומורפיזם. נסמן ב-<span class="math">\(\text{Aut}\left(A\right)\)</span> את חבורת האוטומורפיזמים של <span class="math">\(A\)</span>; אז אנחנו רוצים פעולה של <span class="math">\(B\)</span> שמתוארת על ידי הומומורפיזם <span class="math">\(\varphi:B\to\text{Aut}\left(A\right)\)</span>. כן, החלק הזה מתחיל להיות מבלבל, עם הומומורפיזמים שמחזירים אוטומורפיזמים.</p>
<p>עכשיו אני מגדיר את החבורה <span class="math">\(G=A\rtimes_{\varphi}B\)</span> כך: זו הקבוצה <span class="math">\(A\times B\triangleq\left\{ \left(a,b\right)\ |\ a\in A,b\in B\right\} \)</span> עם פעולת הכפל <span class="math">\(\left(a_{1},b_{1}\right)\left(a_{2},b_{2}\right)=\left(a_{1}b_{1}\cdot a_{2},b_{1}b_{2}\right)\)</span>. כאן <span class="math">\(b_{1}\cdot a_{2}\)</span> זה סימון מקוצר לפעולה של <span class="math">\(B\)</span>, כלומר <span class="math">\(b_{1}\cdot a_{2}\triangleq\varphi\left(b_{1}\right)\left(a_{2}\right)\)</span>. צריך עכשיו להשתכנע בכך ש-<span class="math">\(G\)</span> היא חבורה, בכך ש-<span class="math">\(A,B\)</span> איזומורפיות לתתי-חבורות שלה, וש-<span class="math">\(G\)</span> היא מכפלה חצי ישרה פנימית של שתי-החבורות הללו. חוץ מזה אפשר יהיה גם להראות שתת החבורה שאיזומורפית ל-<span class="math">\(A\)</span> היא תת-חבורה נורמלית.</p>
<p>להוכיח ש-<span class="math">\(A\rtimes_{\varphi}B\)</span> זה... זה כואב. אין מנוס מלהודות בכך. צריך לעשות את כל החישובים ואין דרכי קיצור. בואו נלך אל הדבר שהוא תמיד הגרוע ביותר - אסוציאטיביות. מן הסתם האסוציאטיביות של <span class="math">\(A\rtimes_{\varphi}B\)</span> תנבע מהאסוציאטיביות של <span class="math">\(A,B\)</span> ומאיזו תכונה נחמדה של פעולת חבורה על קבוצה. בואו נעשה את הכל כולל הכל. אתם מוזמנים לדלג אם בא לכם.</p>
<p><span class="math">\(\left[\left(a_{1},b_{1}\right)\left(a_{2},b_{2}\right)\right]\left(a_{3},b_{3}\right)=\left(a_{1}b_{1}\cdot a_{2},b_{1}b_{2}\right)\left(a_{3},b_{3}\right)\)</span></p>
<p><span class="math">\(=\left(a_{1}\left(b_{1}\cdot a_{2}\right)\left(b_{1}b_{2}\cdot a_{3}\right),b_{1}b_{2}b_{3}\right)\)</span></p>
<p>עכשיו פסק זמן. בואו ניזכר בתכונה הבסיסית של פעולת חבורה: פעולה של מכפלת איברים אפשר לפרק לפעולה-על-פעולה. כלומר <span class="math">\(b_{1}b_{2}\cdot a_{3}=b_{1}\cdot\left(b_{2}\cdot a_{3}\right)\)</span>.</p>
<p>כמו כן, במקרה הספציפי שלנו הפעולה, כזכור, היא <strong>אוטומורפיזם</strong> של <span class="math">\(A\)</span>. במילים אחרות, <span class="math">\(b\cdot\left(xy\right)=\left(b\cdot x\right)\left(b\cdot y\right)\)</span> עבור <span class="math">\(x,y\in A\)</span>. שני הדברים הללו מאפשרים לי לבצע את השלב הבא, שיתבסס על כך ש:</p>
<p><span class="math">\(\left(b_{1}\cdot a_{2}\right)\left(b_{1}b_{2}\cdot a_{3}\right)=\left(b_{1}\cdot a_{2}\right)\left(b_{1}\cdot\left(b_{2}\cdot a_{3}\right)\right)=b_{1}\cdot\left(a_{2}\left(b_{2}\cdot a_{3}\right)\right)\)</span></p>
<p>ולכן נקבל</p>
<p><span class="math">\(\left(a_{1}\left(b_{1}\cdot a_{2}\right)\left(b_{1}b_{2}\cdot a_{3}\right),b_{1}b_{2}b_{3}\right)=\left(a_{1}\left[b_{1}\cdot\left(a_{2}\left(b_{2}\cdot a_{3}\right)\right)\right],b_{1}b_{2}b_{3}\right)\)</span></p>
<p><span class="math">\(=\left(a_{1},b_{1}\right)\left(\left(a_{2}\left(b_{2}\cdot a_{3}\right)\right),b_{2}b_{3}\right)\)</span></p>
<p><span class="math">\(=\left(a_{1},b_{1}\right)\left[\left(a_{2},b_{2}\right)\left(a_{3},b_{3}\right)\right]\)</span></p>
<p>טוב, זה היה פחות כואב משחששתי, וכבונוס אפשר לראות יפה מאוד איפה נכנסת לתמונה העובדה שהפעולה של <span class="math">\(B\)</span> היא אוטומורפיזם. כשאני מעודד מההצלחה היחסית הזו בואו נעבור לבדוק את שאר תכונות החבורה.</p>
<p>מי יהיה איבר היחידה, זה די ברור: <span class="math">\(\left(e_{A},e_{B}\right)\)</span>. זה נובע מייד מכך ש-<span class="math">\(e_{B}\cdot x=x\)</span> לכל <span class="math">\(x\in A\)</span>; זו אחת מהתכונות שמאפיינות פעולה של חבורה על קבוצה, שאיבר היחידה תמיד פועל בתור פונקציית הזהות. נראה שגם מתבקש שההופכי של <span class="math">\(\left(a,b\right)\)</span> יהיה <span class="math">\(\left(a^{-1},b^{-1}\right)\)</span> (זה הרי קורה במכפלה ישרה וזה גם הדבר המתבקש ממילא). האמנם? מה קורה אם כופלים אותם?</p>
<p><span class="math">\(\left(a,b\right)\left(a^{-1},b^{-1}\right)=\left(a\left(b\cdot a^{-1}\right),bb^{-1}\right)=\left(a\left(b\cdot a^{-1}\right),e_{B}\right)\)</span></p>
<p>ובכן, האם <span class="math">\(a\left(b\cdot a^{-1}\right)\)</span> הוא <span class="math">\(e_{A}\)</span>? לא. חסר לנו פה משהו. אם רק היינו יכולים לבטל את הפעולה של <span class="math">\(b\)</span> איכשהו! ובכן, אפשר: במקום לבחור בתור ההופכי את <span class="math">\(\left(a^{-1},b^{-1}\right)\)</span> נבחר את <span class="math">\(\left(b^{-1}\cdot a^{-1},b^{-1}\right)\)</span>. עכשיו נקבל</p>
<p><span class="math">\(\left(a,b\right)\left(b^{-1}\cdot a^{-1},b^{-1}\right)=\left(a\left(b^{-1}b\cdot a^{-1}\right),bb^{-1}\right)=\left(aa^{-1},e_{B}\right)=\left(e_{A},e_{B}\right)\)</span></p>
<p>אבל יש עכשיו סוג של חוסר סימטריה בהגדרה שבגללו אני מרגיש צורך לוודא שגם כפל שבו הופכים את שני האיברים הללו נותן את אותה התוצאה:</p>
<p><span class="math">\(\left(b^{-1}\cdot a^{-1},b^{-1}\right)\left(a,b\right)=\left(\left(b^{-1}\cdot a^{-1}\right)\left(b^{-1}\cdot a\right),b^{-1}b\right)=\)</span></p>
<p><span class="math">\(=\left(b^{-1}\cdot\left(a^{-1}a\right),e_{B}\right)=\left(b^{-1}e_{A},e_{B}\right)=\left(e_{A},e_{B}\right)\)</span></p>
<p>כאשר שני המעברים האחרונים נובעים מכך שהפעולה של <span class="math">\(B\)</span> היא אוטומורפיזם.</p>
<h2>מכפלה חצי ישרה חיצונית היא מכפלה חצי ישרה פנימית!</h2>
<p>זה מסיים את הצגת המושג של מכפלה חצי ישרה חיצונית. עכשיו אני רוצה לשכנע אתכם שזה אותו מושג כמו מכפלה חצי ישרה פנימית. כלומר, שאפשר לראות את <span class="math">\(A\rtimes_{\varphi}B\)</span> גם בתור מכפלה חצי ישרה פנימית של שתי תתי חבורות - אלו שמתאימות בצורה הטריוויאלית ל-<span class="math">\(A,B\)</span>. אסמן אותן ב-<span class="math">\(H,K\)</span>. כלומר, אגדיר</p>
<p><span class="math">\(H=\left\{ \left(a,e_{B}\right)\ |\ a\in A\right\} \)</span></p>
<p><span class="math">\(K=\left\{ \left(e_{A},b\right)\ |\ b\in B\right\} \)</span></p>
<p>קל לראות ש-<span class="math">\(A\cong H\)</span> ו-<span class="math">\(B\cong K\)</span> אז אדלג על זה. יש שלושה דברים שאני כן רוצה להראות:</p>
<ol>
    <li><span class="math">\(H\)</span> <strong>נורמלית</strong> ב-<span class="math">\(A\rtimes_{\varphi}B\)</span>. זו אחת מהדרישות לכך שנוכל לדבר על המכפלה החצי ישרה הפנימית של <span class="math">\(H,K\)</span>.</li>
    <li><span class="math">\(\left|H\cap K\right|=1\)</span> - זו עוד דרישה שבלעדיה ברור שהמכפלה הפנימית תהיה שונה מהחיצונית.</li>
    <li>לבסוף, החשוב ביותר - כשדיברנו על מכפלה פנימית, ה"פעולה" של <span class="math">\(K\)</span> על <span class="math">\(H\)</span> הייתה באמצעות <strong>הצמדה</strong>. במכפלה החיצונית של <span class="math">\(A,B\)</span> הפעולה הוגדרה באמצעות <span class="math">\(\varphi\)</span> שהתאימה לכל איבר של <span class="math">\(B\)</span> אוטומורפיזם של <span class="math">\(A\)</span>. מה שעלינו להראות הוא שלכל איבר <span class="math">\(b\in B\)</span>, האוטומורפיזם ש-<span class="math">\(\varphi\)</span> הצמידה לו הוא בדיוק מה שמוגדר על ידי הצמדה באמצעות <span class="math">\(\left(e_{A},b\right)\)</span> (האיבר של <span class="math">\(K\)</span> שמתאים ל-<span class="math">\(b\)</span>). פורמלית, <span class="math">\(\left(b\cdot a,e_{B}\right)=\left(e_{A},b\right)\left(a,e_{B}\right)\left(e_{A},b\right)^{-1}\)</span>.</li>
</ol>
<p>2 הוא מובן מאליו ונובע מההגדרה - האיבר המשותף היחיד הוא <span class="math">\(\left(e_{A},e_{B}\right)\)</span>. בואו נעבור ל-3 דווקא, כי הוא כולל חישוב פשוט יחסית (הצמדה של איבר של <span class="math">\(H\)</span> עם מישהו מ-<span class="math">\(K\)</span>, להבדיל מהוכחה ש-<span class="math">\(H\)</span> נורמלית שתצריך אותי להצמיד עם איבר כלשהו). כאן אין חוכמות גדולות, פשוט כופלים את שלושת האיברים על פי כללי הכפל (ומכיוון שכבר ראינו שיש אסוציאטיביות, לא חשוב איזו משתי ההכפלות נבצע קודם):</p>
<p><span class="math">\(\left(e_{A},b\right)\left(a,e_{B}\right)\left(e_{A},b\right)^{-1}=\left(e_{A}\left(b\cdot a\right),e_{B}b\right)=\left(e_{A},b\right)^{-1}\)</span></p>
<p><span class="math">\(\left(b\cdot a,b\right)\left(e_{A},b\right)^{-1}=\left(b\cdot a,b\right)\left(b^{-1}\cdot e_{A}^{-1},b^{-1}\right)\)</span></p>
<p><span class="math">\(=\left(b\cdot a,b\right)\left(e_{A},b^{-1}\right)=\left(\left(b\cdot a\right)\left(b\cdot e_{A}\right),bb^{-1}\right)\)</span></p>
<p><span class="math">\(=\left(b\cdot a,e_{B}\right)\)</span></p>
<p>וקיבלנו את המבוקש.</p>
<p>נשאר רק להראות ש-<span class="math">\(H\)</span> נורמלית. האינטואיציה פה היא שראינו שהצמדה על ידי איבר של <span class="math">\(K\)</span> משמרת את <span class="math">\(H\)</span>, ומן הסתם גם הצמדה על ידי איבר של <span class="math">\(H\)</span> תשמר את <span class="math">\(H\)</span>. עכשיו, אנחנו יודעים ש-<span class="math">\(HK\)</span> כוללת את <strong>כל</strong> אברי החבורה (זה נובע מתכונה 2), כלומר אפשר להציג כל איבר בחבורה בתור מכפלה של איבר מ-<span class="math">\(K\)</span> באיבר מ-<span class="math">\(H\)</span>. זה תרגיל קל להוכיח שהצמדה על ידי מכפלה של שני איברים שכל אחד מהם בנפרד משמר את <span class="math">\(H\)</span> עדיין משמרת את <span class="math">\(H\)</span>, מה שמסיים את ההוכחה.</p>
<p>ראינו כאן את הבניה הבסיסית האחרונה שאני רוצה להציג במסגרת סדרת הפוסטים שלי על חבורות. אבל מה עושים עם זה? אני מקווה לומר מילה וחצי על כך בהמשך.</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/new_blog/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>