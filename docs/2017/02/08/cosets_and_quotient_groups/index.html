<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>קוסטים, משפט לגראנז&#39; וחבורות מנה - לא מדויק</title>
    <link rel="icon" type="image/x-icon" href="/favicon.ico">
    
    <meta name="description" content="לא מדויק - בלוג על מתמטיקה ומדעי המחשב" />
    <!-- Open Graph / Facebook -->
    <meta property="og:type" content="article">
    <meta property="og:url" content="https://gadial.net/2017/02/08/cosets_and_quotient_groups/">
    <meta property="og:title" content="קוסטים, משפט לגראנז&#39; וחבורות מנה">
    <meta property="og:description" content="לא מדויק - בלוג על מתמטיקה ומדעי המחשב">
    <meta property="og:site_name" content="לא מדויק">
    

<meta property="og:image" content="http://gadial.net/img/main/default-card.png" />


        
    <!-- Twitter -->
    

<meta name="twitter:card" content="summary">


    <meta name="twitter:url" content="https://gadial.net/2017/02/08/cosets_and_quotient_groups/">
    <meta name="twitter:description" content="לא מדויק - בלוג על מתמטיקה ומדעי המחשב">
    <meta name="twitter:site" content="@" />
    <meta property="twitter:title" content="קוסטים, משפט לגראנז&#39; וחבורות מנה">
    

<meta property="twitter:image" content="http://gadial.net/img/main/default-card.png" />


    
    <!-- RSS Feed -->
    <link rel="alternate" type="application/rss+xml" title="לא מדויק - RSS Feed" href="/feed.xml">
       
    
    <!-- KaTeX for math rendering -->
    <link rel="stylesheet" href="https://cdn.jsdelivr.net/npm/katex@0.16.9/dist/katex.min.css">
    <script defer src="https://cdn.jsdelivr.net/npm/katex@0.16.9/dist/katex.min.js"></script>
    <script defer src="https://cdn.jsdelivr.net/npm/katex@0.16.9/dist/contrib/auto-render.min.js"></script>
    <link rel="stylesheet" href="/css/main.css">

    
    <style>
        * {
            margin: 0;
            padding: 0;
            box-sizing: border-box;
        }
        
        body {
            font-family: 'Arial', 'David', 'Tahoma', sans-serif;
            line-height: 1.6;
            color: #333;
            background-color: #f5f5f5;
        }
        
        /* Top navigation bar */
        .top-nav {
            background: #2c3e50;
            padding: 15px 20px;
            box-shadow: 0 2px 5px rgba(0,0,0,0.1);
        }
        
        .top-nav .nav-container {
            max-width: 1200px;
            margin: 0 auto;
            display: flex;
            align-items: center;
            justify-content: space-between;
            gap: 20px;
        }
        
        .top-nav .site-title {
            font-size: 1.5em;
            font-weight: bold;
            color: white;
            text-decoration: none;
            white-space: nowrap;
        }
        
        .top-nav .nav-links {
            display: flex;
            gap: 20px;
            align-items: center;
            flex-wrap: wrap;
        }
        
        .top-nav .nav-links a {
            color: #ecf0f1;
            text-decoration: none;
            padding: 5px 10px;
            border-radius: 4px;
            transition: background 0.2s;
            white-space: nowrap;
        }
        
        .top-nav .nav-links a:hover {
            background: #34495e;
        }
        
        .top-nav .search-box {
            display: flex;
            gap: 5px;
        }
        
        .top-nav .search-box input {
            padding: 5px 10px;
            border: none;
            border-radius: 4px;
            font-size: 0.9em;
            min-width: 150px;
        }
        
        .top-nav .search-box button {
            padding: 5px 15px;
            background: #3498db;
            color: white;
            border: none;
            border-radius: 4px;
            cursor: pointer;
            transition: background 0.2s;
        }
        
        .top-nav .search-box button:hover {
            background: #2980b9;
        }
        
        /* Hamburger menu button */
        .menu-toggle {
            display: none;
            background: none;
            border: none;
            font-size: 1.8em;
            color: white;
            cursor: pointer;
            padding: 0;
            line-height: 1;
        }
        
        .menu-toggle:hover {
            opacity: 0.8;
        }
        
        /* Mobile responsive */
        @media (max-width: 768px) {
            .top-nav .nav-container {
                flex-direction: column;
                align-items: stretch;
            }
            
            .top-nav .site-title {
                display: flex;
                justify-content: space-between;
                align-items: center;
                margin-bottom: 0;
                padding: 10px 0;
            }
            
            .menu-toggle {
                display: block;
            }
            
            /* Hide nav links by default on mobile */
            .top-nav .nav-links {
                display: none;
                flex-direction: column;
                width: 100%;
                margin-top: 10px;
            }
            
            /* Show when expanded */
            .top-nav .nav-links.expanded {
                display: flex;
            }
            
            .top-nav .nav-links > a {
                text-align: center;
                padding: 12px;
                border-top: 1px solid rgba(255, 255, 255, 0.2);
            }
            
            .top-nav .search-box {
                width: 100%;
                flex-direction: column;
                margin-top: 10px;
                padding-top: 10px;
                border-top: 1px solid rgba(255, 255, 255, 0.2);
            }
            
            .top-nav .search-box input {
                width: 100%;
                margin-bottom: 5px;
                min-width: 0;
            }
            
            .top-nav .search-box button {
                width: 100%;
            }
        }
        
        /* Blockquote styling */
        blockquote {
            background: #f9f9f9;
            border-right: 5px solid #ccc;
            margin: 1.5em 10px;
            padding: 0.75em 16px;
            position: relative;
            font-style: italic;
        }
        
        blockquote:before {
            content: '"';
            position: absolute;
            top: -10px;
            right: 8px;
            font-size: 3.5em;
            color: #ccc;
            line-height: 1;
        }
        
        blockquote p {
            display: block;
            margin: 0 0 0.75em 0;
        }
        
        blockquote p:last-child {
            margin-bottom: 0;
        }
        
        
    </style>
</head>
<body>
    <nav class="top-nav">
        <div class="nav-container">
            <div class="site-title">
                <a href="/" style="color: white; text-decoration: none;">לא מדויק</a>
                <button class="menu-toggle" onclick="toggleMobileMenu()" aria-label="תפריט">
                    ☰
                </button>
            </div>
            <div class="nav-links" id="navLinks">
                <a href="/">דף הבית</a>
                <a href="/random.html">פוסט אקראי</a>
                <a href="/post_list.html">כל הפוסטים</a>
                <a href="/categories/">קטגוריות</a>
                <a href="/lecture_notes.html">סיכומי הרצאות</a>
                <div class="search-box">
                    <input type="text" id="searchInput" placeholder="חיפוש...">
                    <button onclick="searchPosts()">חפש</button>
                </div>
            </div>
        </div>
    </nav>
    
    
    <div class="container">
        <!-- Post Navigation -->
        
        <nav class="post-navigation">
            
            <a href="/2017/02/07/subgroups_and_cyclic_groups/" class="nav-link nav-prev">
                <span class="nav-label">פוסט ישן יותר →</span>
                <span class="nav-title">תתי-חבורות וחבורות ציקליות</span>
            </a>
            

            
            <a href="/2017/02/26/group_homomorphisms/" class="nav-link nav-next">
                <span class="nav-label">← פוסט חדש יותר</span>
                <span class="nav-title">הומומורפיזמים של חבורות</span>
            </a>
            
        </nav>
        
        
        <header>
            <h1>קוסטים, משפט לגראנז&#39; וחבורות מנה</h1>
            <div class="post-meta">
                <span class="date">2017-02-08</span>
                
                <span class="categories">
                    | קטגוריות:
                    
                    <a href="/categories/אלגברה מופשטת.html">אלגברה מופשטת</a>
                    
                </span>
                
                
                <span class="tags">
                    | תגיות:
                    
                    <a href="/tags/חבורות.html">חבורות</a>
                    
                    <a href="/tags/חבורת מנה.html">חבורת מנה</a>
                    
                    <a href="/tags/משפט לגראנז&#39;.html">משפט לגראנז&#39;</a>
                    
                    <a href="/tags/קוסט.html">קוסט</a>
                    
                </span>
                
            </div>
        </header>
        
        <article>
            <p><a href="http://www.gadial.net/2017/02/07/subgroups_and_cyclic_groups/">בפוסט הקודם</a> של תורת החבורות דיברנו על תתי-חבורות והזכרתי את <strong>משפט לגראנז'</strong>. המשפט אומר שאם <span class="math">\(G\)</span> היא חבורה סופית, ו-<span class="math">\(H\)</span> היא תת-חבורה שלה, אז <span class="math">\(\left|H\right||\left|G\right|\)</span> - הסדר של <span class="math">\(H\)</span> מחלק את הסדר של <span class="math">\(G\)</span> ("סדר" של חבורה הוא מספר האיברים בה). כבר ראינו למשפט שני שימושים לא טריוויאליים - שכל חבורה מסדר ראשוני היא בהכרח ציקלית, ושאם לחבורה יש לכל היותר תת-חבורה אחת מכל סדר שמחלק את סדר החבורה, אז היא ציקלית. בפוסט הזה אני רוצה להוכיח את המשפט. ההוכחה תהיה מהסוג הטוב ביותר שאפשר - הוכחה שאנחנו נזקקים למושג חדש בשבילה, ומושג שיתגלה כשימושי, מועיל וחשוב מאין כמוהו בהמשך - המושג של <strong>קוסט</strong> (coset) של תת-חבורה.</p>
<p><strong>קוסטים ומשפט לגראנז'</strong></p>
<p>אישית, הרבה זמן לא הבנתי את המושג של קוסט, כי הכרתי את ההגדרה אבל לא את מה שהיא אומרת. אז נתחיל ממה שהיא אומרת, בנפנוף ידיים, ואז נראה דוגמאות: בהינתן חבורה <span class="math">\(G\)</span> ותת-חבורה <span class="math">\(H\)</span> שלה, <strong>קוסט</strong> של <span class="math">\(H\)</span> הוא קבוצה שמתקבלת על ידי "הזזה" של <span class="math">\(H\)</span>. בואו נראה שתי דוגמאות שבהן אפשר להרגיש את המשמעות של "הזזה" כזו בידיים.</p>
<p>נתחיל עם החבורה החביבה עלי, <span class="math">\(\mathbb{Z}\)</span>. בפוסט הקודם ראינו למה אני אוהב את החבורה הזו - זוהי החבורה הציקלית היחידה. ראינו שכל תת-חבורה של <span class="math">\(\mathbb{Z}\)</span> היא מהצורה <span class="math">\(n\mathbb{Z}=\left\{ 0,n,-n,2n,-2n,\dots\right\} \)</span> של הכפולות של מספר טבעי <span class="math">\(n\)</span> כלשהו. למשל, <span class="math">\(2\mathbb{Z}\)</span> היא חבורת הזוגיים. ומה על האי-זוגיים? בפוסט הקודם אמרתי שהם אינם חבורה, כי אינם סגורים לחיבור (ואינם כוללים את 0). אבל אפשר לחשוב עליהם בתור <strong>הזזה</strong> של הזוגיים צעד אחד ימינה. מספר זוגי הוא מספר מהצורה <span class="math">\(2k\)</span> עבור <span class="math">\(k\in\mathbb{Z}\)</span>, בעוד שמספר אי זוגי הוא מספר מהצורה <span class="math">\(2k+1\)</span> עבור <span class="math">\(k\in\mathbb{Z}\)</span>. כלומר, כל אי זוגי מתקבל מזוגי על ידי הוספה של 1. במתמטית, אומרים שהאי-זוגיים הם <strong>קוסט</strong> של הזוגיים בתוך חבורת השלמים. את האי-זוגיים אפשר לסמן באופן מקוצר בתור <span class="math">\(2\mathbb{Z}+1\)</span> - כאילו אנחנו מחברים 1 לכל תת-החבורה <span class="math">\(2\mathbb{Z}\)</span> (ניתן לסימון הזה פירוש פורמלי עוד מעט).</p>
<p>דבר דומה יקרה גם עם <span class="math">\(n=3\)</span>. קבוצת כל המספרים שמתחלקים ב-3, <span class="math">\(3\mathbb{Z}\)</span>, היא תת-חבורה של השלמים. קבוצת המספרים שמשאירים שארית 1 בחלוקה ב-3 היא לא תת-חבורה (אין את 0, אין סגירות) אבל היא קוסט של <span class="math">\(3\mathbb{Z}\)</span> ובדומה גם קבוצת המספרים שמשאירים שארית 2. את הקוסטים הללו מסמנים ב-<span class="math">\(3\mathbb{Z}+1\)</span> וב-<span class="math">\(3\mathbb{Z}+2\)</span>. הבנתם את העיקרון.</p>
<p>בשלב הזה אתם אולי שואלים - מה אם מזיזים ב-0? ובכן, בואו נדבר על הזוגיים למשל: <span class="math">\(2\mathbb{Z}+0=2\mathbb{Z}\)</span> - הזזה באפס מותירה אותנו עם הזוגיים. בפרט, הזוגיים הם גם כן קוסט של עצמם; אין עם זה בעיה. כמו כן, <span class="math">\(2\mathbb{Z}+2=2\mathbb{Z}\)</span>, כלומר גם הזזה במספר זוגי תיתן לנו את הקוסט של הזוגיים, והזזה ב-3 תיתן לנו את הקוסט של האי-זוגיים וכן הלאה. אותו קוסט יכול לפעמים להתקבל על ידי הזזה עבור יותר מערך אחד, ואין פה בעיה.</p>
<p>בואו נעבור לדוגמא אחרת, ציורית אף יותר, עם חבורה חדשה שטרם הצגתי - <span class="math">\(\mathbb{R}^{2}\)</span>. המישור. אוסף כל הנקודות מהצורה <span class="math">\(\left(a,b\right)\)</span> כך ש-<span class="math">\(a,b\in\mathbb{R}\)</span> וחיבור הוא "איבר-איבר": <span class="math">\(\left(a,b\right)+\left(x,y\right)=\left(a+x,b+y\right)\)</span>. לא קשה לראות שזו חבורה. עכשיו, בואו נסתכל על תת-החבורה הבאה: <span class="math">\(H=\left\{ \left(a,0\right)\ |\ a\in\mathbb{R}\right\} \)</span>. קל לבדוק שזו אכן תת-חבורה, והיא שווה פשוט לציר <span class="math">\(x\)</span> (האם זו חבורה ציקלית? יש אולי תחושה כזו, אבל לא: למשל, <span class="math">\(\left(1,0\right)\)</span> הולך ליצור רק את האיברים מהצורה <span class="math">\(\left(n,0\right)\)</span> כך ש-<span class="math">\(n\in\mathbb{Z}\)</span>, לא את כל הציר; חבורה ציקלית היא בהכרח בת-מניה ואילו <span class="math">\(H\)</span> לא בת מניה).</p>
<p>עכשיו, בואו ניקח את <span class="math">\(H\)</span> ונחבר לכל אבריה את <span class="math">\(\left(0,1\right)\)</span> - וקטור היחידה האנכי. נקבל את מה שאסמן בתור <span class="math">\(H+\left(0,1\right)=\left\{ \left(a,1\right)\ |\ a\in\mathbb{R}\right\} \)</span>. הדבר הזה הוא הקו האופקי בגובה <span class="math">\(y=1\)</span>. זו לא תת-חבורה כי אין סגירות, אבל אפשר לחשוב על זה בתור "עותק" של ציר <span class="math">\(x\)</span> שפשוט הזזנו קצת למעלה. באופן דומה אם נחבר לכל אברי <span class="math">\(H\)</span> את <span class="math">\(\left(1,1\right)\)</span> עדיין נקבל את אותו קוסט בדיוק - תחשבו על מה שקורה כשאתם לוקחים קו ישר אינסופי ומרימים אותו למעלה, ומה קורה כשאתם מרימים אותו באלכסון למעלה ושמאלה - מכיוון שהקו אינסופי, תקבלו בסופו של דבר את אותו הדבר בדיוק. לכן, כל עוד נחבר ל-<span class="math">\(H\)</span> איבר מהצורה <span class="math">\(\left(x,1\right)\)</span>, ולא משנה מהו <span class="math">\(x\)</span>, נקבל את אותו קוסט. בקרוב נדון עוד בשאלה הזו, "מי האיברים שכשמחברים אותם לתת-החבורה מקבלים את אותו קוסט".</p>
<p>שאר הקוסטים של <span class="math">\(H\)</span> הם שאר הישרים האופקיים, והשאלה עכשיו היא מה קורה עם תת-חבורות דומות אחרות. למשל, <span class="math">\(H=\left\{ \left(a,a\right)\ |\ \left(a\in\mathbb{R}\right)\right\} \)</span>. זה תרגיל נחמד להראות שקוסט כאן הוא תמיד מהצורה <span class="math">\(H+\left(x,0\right)=\left\{ \left(a+x,a\right)\ |\ a\in\mathbb{R}\right\} \)</span> ויוצא שקוסט כזה הוא קו ישר עם שיפוע של 45 מעלות, כמו <span class="math">\(H\)</span> עצמה, אבל שנקודת החיתוך שלו עם ציר <span class="math">\(x\)</span> היא שונה מ-<span class="math">\(\left(0,0\right)\)</span>. זה גם מה שיקרה באופן כללי: כל ישר שעובר דרך הראשית הוא תת-חבורה של <span class="math">\(\mathbb{R}^{2}\)</span>, ולכל ישר כזה, הקוסטים הם כל הישרים המקבילים לו. הנה איור:<strong><br />
<a href="/img/2017/02/cosets.png" rel="attachment wp-att-3424"><img class="aligncenter size-large wp-image-3424" src="/img/2017/02/cosets.png" alt="cosets" width="584" height="383" /></a></strong></p>
<p>כאן תת-החבורה היא בשחור וחלק מהקוסטים האחרים שלה הם בצבעים עליזים. אני אומר <strong>חלק</strong> מהקוסטים כי אי אפשר לצייר את כולם - איחוד כל הקוסטים יתן לנו את כל המישור.</p>
<p>בואו נעבור כעת לפורמליזם. כזכור, כשאני מתאר חבורות כלליות אני משתמש בכפל, לא בחיבור, כדי לתאר את הפעולה של החבורה (להבדיל מהדוגמאות הקונקרטיות שהראיתי שבהן הפעולה הייתה ממש חיבור וכך היא סומנה) כמו כן, בדוגמאות שראינו החבורות היו אבליות (<span class="math">\(ab=ba\)</span>) בזמן שבאופן כללי אנחנו לא מניחים שחבורות הן אבליות, וזה הולך להשפיע על הטרמינולוגיה. בהינתן חבורה <span class="math">\(G\)</span>, תת-חבורה <span class="math">\(H\)</span> ואיבר <span class="math">\(a\in G\)</span> אני מסמן:</p>
<p><span class="math">\(aH\triangleq\left\{ ah\ |\ h\in H\right\} \)</span></p>
<p><span class="math">\(Ha\triangleq\left\{ ha\ |\ h\in H\right\} \)</span></p>
<p>הקבוצה <span class="math">\(aH\)</span> נקראת <strong>קוסט שמאלי</strong> של <span class="math">\(H\)</span> והקבוצה <span class="math">\(Ha\)</span> נקראת <strong>קוסט ימני</strong> של <span class="math">\(H\)</span>. צריך לשים לב לכך שקוסט יכול להיות בו זמנית גם שמאלי וגם ימני; אם החבורה היא אבלית זה בוודאי כך (<span class="math">\(aH=Ha\)</span> לכל <span class="math">\(a,H\)</span>) אבל גם בחבורה לא אבלית ייתכן שיתקיים <span class="math">\(aH=Ha\)</span>, או ייתכן שיתקיים <span class="math">\(aH=Hb\)</span> עבור <span class="math">\(a\ne b\)</span>. נחזור לזה עוד מעט.</p>
<p>בדוגמאות שלנו שמנו לב, אינטואיטיבית, לשני דברים: אם <span class="math">\(H\)</span> היא תת-חבורה של <span class="math">\(G\)</span>, אז:</p>
<ul>
    <li>כל קוסט של <span class="math">\(H\)</span> "נראה כמו" <span class="math">\(H\)</span>. בפרט, הוא נראה "מאותו גודל" כמו <span class="math">\(H\)</span>.</li>
    <li>אוסף כל הקוסטים של <span class="math">\(H\)</span> מכסה את כל החבורה "בלי חפיפות".</li>
</ul>
<p>השילוב של שתי התכונות הללו נותן לנו מייד את משפט לגראנז'. בואו ננסח אותן פורמלית.</p>
<p>התכונה הראשונה, פורמלית, פירושה שאם <span class="math">\(aH\)</span> הוא קוסט של <span class="math">\(H\)</span> (כנ"ל גם לקוסט ימני, אבל אני לא אטרח לעשות זאת במפורש, זו אותה הוכחה) אז קיימת פונקציה חח"ע ועל <span class="math">\(f:H\to aH\)</span>. בפרט, אם <span class="math">\(H\)</span> סופית אז <span class="math">\(\left|H\right|=\left|aH\right|\)</span>. קל לנחש מה <span class="math">\(f\)</span> אמורה להיות: <span class="math">\(f\left(h\right)=ah\)</span>. היא על פשוט בגלל ההגדרה של <span class="math">\(aH\)</span>. השאלה היא רק למה היא חח"ע, וזה נובע מהתכונה הבסיסית שהוכחתי בפוסט הראשון על חבורות: אם <span class="math">\(ax=ay\)</span> אז <span class="math">\(x=y\)</span>.</p>
<p>כעת לתכונה השניה, שבעצם אומרת שני דברים. ראשית, שכל <span class="math">\(a\in G\)</span> שייך לקוסט <strong>כלשהו</strong> של <span class="math">\(H\)</span>. זה די מובן מאליו: <span class="math">\(a\in aH\)</span> שכן <span class="math">\(e\in H\)</span> ולכן <span class="math">\(a=a\cdot e\in aH\)</span>. הדבר השני והמעניין יותר הוא שלא קיים <span class="math">\(a\)</span> כך ש-<span class="math">\(a\in xH\)</span> וגם <span class="math">\(a\in yH\)</span> עבור <span class="math">\(xH\ne yH\)</span>. בואו נוכיח את זה בגישה "חיובית": נניח ש-<span class="math">\(a\in xH\)</span> ו-<span class="math">\(a\in yH\)</span> ונוכיח שנובע מכך ש-<span class="math">\(xH=yH\)</span>.</p>
<p>אם כן, נניח ש-<span class="math">\(a\in xH\)</span>, כלומר קיים <span class="math">\(h_{1}\)</span> כך ש-<span class="math">\(a=xh_{1}\)</span>. באופן דומה, מכיוון ש-<span class="math">\(a\in yH\)</span> קיים <span class="math">\(h_{2}\)</span> כך ש-<span class="math">\(a=yh_{2}\)</span>. זה אומר ש-<span class="math">\(xh_{1}=yh_{2}\)</span>, כלומר <span class="math">\(x=yh_{2}h_{1}^{-1}\)</span>. כעת, שימו לב לאיבר <span class="math">\(h_{2}h_{1}^{-1}\)</span>. מכיוון ש-<span class="math">\(H\)</span> היא <strong>תת-חבורה</strong>, אנחנו יודעים שגם <span class="math">\(h_{2}h_{1}^{-1}\in H\)</span> (אם <span class="math">\(H\)</span> לא הייתה תת-חבורה כל הסיפור היה נשבר ברגע זה ממש). כעת בואו ניקח איבר <strong>כלשהו</strong> ב-<span class="math">\(xH\)</span>. הוא מהצורה <span class="math">\(xh=\left(yh_{2}h_{1}^{-1}\right)h=y\left(h_{2}h_{1}^{-1}h\right)\in yH\)</span>. קיבלנו ש-<span class="math">\(xH\subseteq yH\)</span> ובאותו האופן מראים ש-<span class="math">\(yH\subseteq xH\)</span>, ומכאן ש-<span class="math">\(xH=yH\)</span>.</p>
<p>משפט לגראנז' נובע כעת כמעט מאליו. מה שראינו הוא ש-<span class="math">\(G=\bigcup aH\)</span> כאשר האיחוד נלקח על כל הקוסטים של <span class="math">\(H\)</span> (דהיינו, אותו קוסט לא מופיע באיחוד פעמיים; אנחנו בוחרים <span class="math">\(a\)</span> כלשהו כך ש-<span class="math">\(aH\)</span> נותן את הקוסט, וחסל; אם יש עוד <span class="math">\(b\)</span> כך ש-<span class="math">\(bH\)</span> הוא אותו קוסט הוא לא ישתתף באיחוד כי לא צריך אותו). מכיוון שזה איחוד זר, אז במקרה של חבורה סופית, שבו יש מספר סופי של קוסטים, אפשר לכתוב <span class="math">\(\left|G\right|=\left|\bigcup aH\right|=\sum\left|aH\right|\)</span> כאשר הסכום נלקח על כל הקוסטים. כעת, למספר הקוסטים של <span class="math">\(H\)</span> ב-<span class="math">\(G\)</span> יש שם מקובל: <strong>האינדקס</strong> של <span class="math">\(H\)</span> ב-<span class="math">\(G\)</span>, וסימון מקובל: <span class="math">\(\left|G:H\right|\)</span>. מכיוון שראינו ש-<span class="math">\(\left|aH\right|=\left|H\right|\)</span> נקבל את השוויון הבא: <span class="math">\(\left|G\right|=\left|G:H\right|\cdot\left|H\right|\)</span>. השוויון הזה הוא בדיוק משפט לגראנז': הסדר של <span class="math">\(H\)</span> מחלק את הסדר של <span class="math">\(G\)</span>, והמנה של החלוקה היא בדיוק האינדקס של <span class="math">\(H\)</span> ב-<span class="math">\(G\)</span>. מה שכן, שימו לב שהאינדקס הוא מספר מעניין גם כש-<span class="math">\(G\)</span> <strong>אינסופית</strong>; בהחלט ייתכן שיש תת-חבורה מאינדקס סופי גם כש-<span class="math">\(G\)</span> אינסופית (למשל, האינדקס של <span class="math">\(2\mathbb{Z}\)</span> ב-<span class="math">\(\mathbb{Z}\)</span> הוא 2, כפי שראינו).</p>
<p>עכשיו בואו נעצור, ננשום אוויר ונעבור לנושא שבהתחלה ייראה קצת לא קשור, אבל הוא כמובן קשור בצורה הדוקה ביותר למה שעשינו עד כה ונראה זאת עד סוף הפוסט.</p>
<p><strong>חבורות מנה</strong></p>
<p>עבור חבורה <span class="math">\(G\)</span> ראינו דרך אחת להבין מה הולך בה - מסתכלים על <strong>תת-החבורות</strong> שלה. תת-חבורה הייתה תת-קבוצה של <span class="math">\(G\)</span> שהפעולה הבינארית של <span class="math">\(G\)</span> <strong>משרה עליה</strong> פעולה בינארית משל עצמה שביחס אליה היא חבורה. תת-חבורה, אם כן, היא מה שמקבלים כשמסלקים חלק מהאיברים ורואים מה קורה עם היתר. עכשיו אני רוצה לדבר על מושג נוסף, חשוב באותה מידה כמו תת-חבורה: <strong>חבורת מנה</strong>. חבורת מנה היא מה שמתקבל מ-<span class="math">\(G\)</span> כשלוקחים איברים ובמקום לסלק אותם, אנחנו <strong>מאחדים</strong> אותם. פורמלית, מה קורה כשאנחנו לוקחים <strong>יחס שקילות</strong> על <span class="math">\(G\)</span>.</p>
<p>אם אתם מכירים יחסי שקילות, מצוין. אם לא, אני אנסה לתת את הדוגמה הכי יומיומית במתמטיקה שאני מכיר: מספרים רציונליים. מה זה מספר רציונלי אנחנו יודעים - "חצי" זה מושג שדי ברור לנו. אבל מהר מאוד כשמתחילים להתעסק עם מספרים כאלו רואים שיש לנו יותר מדרך אחת לכתוב "חצי". אפשר לכתוב <span class="math">\(\frac{1}{2}\)</span> ואפשר לכתוב <span class="math">\(\frac{2}{4}\)</span> ואפשר לכתוב <span class="math">\(\frac{123}{246}\)</span> וכן הלאה. מבחינתנו כל הביטויים הללו הם שקולים זה לזה - הם מייצגים את אותו דבר. פורמלית, כשאנחנו מדברים על המספרים הרציונליים אנחנו מסתכלים על הקבוצה <span class="math">\(\left\{ \frac{a}{b}\ |\ a\,b\in\mathbb{Z},b\ne0\right\} \)</span> כש-<span class="math">\(\frac{a}{b}\)</span> כאן לא בא לבטא פעולת חילוק (כי לא מוגדר לנו חילוק על <span class="math">\(\mathbb{Z}\)</span> באופן כללי) אלא זהו פשוט סימון; ואז אנחנו באים ורוצים לומר שהסימון <span class="math">\(\frac{1}{2}\)</span> והסימון <span class="math">\(\frac{2}{4}\)</span> מסמנים את אותו הדבר. באופן כללי, <span class="math">\(\frac{a}{b}\)</span> ו-<span class="math">\(\frac{c}{d}\)</span> מייצגים את אותו דבר אם <span class="math">\(c\cdot b=a\cdot d\)</span>.</p>
<p><strong>יחס שקילות</strong> מעל קבוצה <span class="math">\(A\)</span> הוא אוסף של זוגות <span class="math">\(\left(x,y\right)\)</span> כך ש-<span class="math">\(x,y\in A\)</span>, שמקיים שלוש דרישות: ראשית, לכל <span class="math">\(x\in A\)</span> מתקיים ש-<span class="math">\(\left(x,x\right)\)</span> שייך ליחס (<strong>רפלקסיביות</strong>). שנית, אם <span class="math">\(\left(x,y\right)\)</span> שייך ליחס כך גם <span class="math">\(\left(y,x\right)\)</span> (<strong>סימטריה</strong>) ולבסוף, אם <span class="math">\(\left(x,y\right)\)</span> וגם <span class="math">\(\left(y,z\right)\)</span>שייכים ליחס כך גם <span class="math">\(\left(x,z\right)\)</span> (<strong>טרנזיטיביות</strong>).</p>
<p>אם <span class="math">\(R\)</span> הוא יחס שקילות ו-<span class="math">\(x\in A\)</span> הוא איבר כלשהו, מסמנים את קבוצת כל האיברים ששקולים ל-<span class="math">\(x\)</span> על פי היחס <span class="math">\(R\)</span> ב-<span class="math">\(\left[x\right]_{R}\triangleq\left\{ y\in A\ |\ \left(x,y\right)\in R\right\} \)</span>. לרוב אפילו סתם כותבים <span class="math">\(\left[x\right]\)</span> אם ברור לאיזה <span class="math">\(R\)</span> מתכוונים. לקבוצה כזו קוראים <strong>מחלקת שקילות</strong>. בהינתן מחלקה, כל איבר <span class="math">\(x\)</span> כך ש-<span class="math">\(\left[x\right]\)</span> היא המחלקה הזו נקרא <strong>נציג</strong> של המחלקה. בדוגמה שלנו, <span class="math">\(\left[\frac{1}{2}\right]=\left[\frac{2}{4}\right]\)</span> וכדומה - מחלקת השקילות הזו מסמלת את המספר "חצי" עם נציגים כמו <span class="math">\(\frac{1}{2}\)</span> ו-<span class="math">\(\frac{1}{4}\)</span>. כפי שאנחנו רואים, איברים שונים עשויים להגדיר את אותה מחלקת שקילות. קצת מזכיר את האופן שבו איברים שונים מגדירים את אותו קוסט, נכון?</p>
<p>את אוסף מחלקות השקילות של <span class="math">\(A\)</span> על פי היחס <span class="math">\(R\)</span> מסמנים ב-<span class="math">\(A/R\)</span> וקוראים לו <strong>קבוצת המנה</strong> של <span class="math">\(A\)</span> על פי <span class="math">\(R\)</span>. עכשיו, התכונות של יחס שקילות מבטיחות שקבוצת המנה תהיה נחמדה: ראשית, אין כזה דבר מחלקת שקילות ריקה; שנית, האיחוד של כל מחלקות השקילות נותן את כל <span class="math">\(A\)</span>; ולבסוף, אין חפיפה - שתי מחלקות שקילות הן זרות או זהות. פורמלית אומרים שקבוצת המנה מהווה <strong>חלוקה</strong> של <span class="math">\(A\)</span>. נשמע בדיוק כמו מה שקרה לנו עם קוסטים? כמובן, זה לא מקרי...</p>
<p>הכיוון השני גם נכון: כל חלוקה של <span class="math">\(A\)</span> מגדירה יחס שקילות (שני איברים הם שקולים אם הם באותה קבוצה בחלוקה) כך שקבוצת המנה על פי יחס השקילות הזה היא החלוקה שממנה התחלנו. במילים אחרות, יחסי שקילות וחלוקות הן שתי דרכי ייצוג שונות לאותו הדבר, ואנחנו משתמשים במה שנוח לנו בכל רגע נתון.</p>
<p>איך כל זה קשור לחבורות? ובכן, חבורה היא גם קבוצה, אז אפשר להגדיר עליה שלל יחסי שקילות. למשל, על <span class="math">\(\mathbb{Z}\)</span> בואו נגדיר את יחס השקילות שבו <span class="math">\(\left(x,y\right)\)</span> שקולים אם ורק אם <span class="math">\(xy\ge1\)</span> או ש-<span class="math">\(x=y=0\)</span>. ליחס הזה יש שלוש מחלקות שקילות: החיוביים <span class="math">\(\mathbb{Z}^{+}\)</span>, השליליים <span class="math">\(\mathbb{Z}^{-}\)</span> ו-<span class="math">\(\left\{ 0\right\} \)</span>. וכעת אני מתעניין בשאלה הבאה: האם קבוצת המנה של <span class="math">\(\mathbb{Z}\)</span> על פי יחס השקילות הזה היא חבורה?</p>
<p>ובכן, אנחנו כבר יודעים שיש בדיוק חבורה אחת עם שלושה איברים, <span class="math">\(\mathbb{Z}_{3}\)</span>, ואפשר להגדיר פעולה על מחלקות השקילות בהתאם. למשל לומר ש-<span class="math">\(\mathbb{Z}^{+}\cdot\mathbb{Z}^{+}=\mathbb{Z}^{-}\)</span> וש-<span class="math">\(\left\{ 0\right\} \)</span> הוא איבר היחידה וכדומה. אבל אנחנו מרגישים שזה לא מעניין: לקחנו קבוצה <span class="math">\(\mathbb{Z}\)</span> שהיא גם חבורה, חילקנו אותה למחלקות שקילות, ואז הגדרנו פעולה חדשה על מחלקות השקילות מהראש שלנו. זה שהתחלנו מראש עם חבורה לא בא לידי ביטוי - הפעולה של החבורה המקורית לא באה לידי ביטוי בבניה שלנו, אז מה עשינו פה?</p>
<p>השאלה היא, כמובן, באיזה מובן אני רוצה שהפעולה של החבורה המקורית תבוא לידי ביטוי. אז הנה ההצעה שלי, שתשפיע על כל מה שנעשה מכאן והלאה: אם יש לי חבורה <span class="math">\(G\)</span> ויחס שקילות <span class="math">\(R\)</span> שמוגדר עליה, אני רוצה למצוא פעולת כפל על מחלקות השקילות של <span class="math">\(G\)</span> באופן כזה שכדי לכפול שתי מחלקות שקילות מה שאפשר יהיה לעשות הוא לבחור נציג לכל מחלקת שקילות, לכפול את הנציגים על פי הפעולה של <span class="math">\(G\)</span>, ואז לקחת את מחלקת השקילות של התוצאה. פורמלית, אני רוצה שיתקיים <span class="math">\(\left[a\right]\cdot\left[b\right]=\left[ab\right]\)</span>, ואני רוצה שבמקרה הזה, קבוצת המנה תהווה חבורה ביחס לפעולה הזו.</p>
<p>מהדרישה הזו נובע המון על יחס השקילות <span class="math">\(R\)</span> עצמו - מה הוא בדיוק יכול להיות ואיך הוא צריך להתנהג. ראשית, שימו לב לכך שאם נציב <span class="math">\(b=e\)</span> נקבל שצריך להתקיים <span class="math">\(\left[a\right]\cdot\left[e\right]=\left[a\cdot e\right]=\left[a\right]\)</span>. זה אומר ש-<span class="math">\(\left[e\right]\)</span> הולך להיות איבר היחידה של חבורת המנה. באופן דומה, <span class="math">\(\left[a\right]\cdot\left[a^{-1}\right]=\left[aa^{-1}\right]=\left[e\right]\)</span> ולכן <span class="math">\(\left[a^{-1}\right]=\left(\left[a\right]\right)^{-1}\)</span> - ההופכי של מחלקת השקילות של <span class="math">\(a\)</span> מיוצג על ידי ההופכי של <span class="math">\(a\)</span>.</p>
<p>כעת, בואו ניקח <span class="math">\(x,y\in\left[e\right]\)</span> כלשהם. אז <span class="math">\(\left[xy^{-1}\right]=\left[x\right]\cdot\left[y\right]^{-1}=\left[e\right]\cdot\left[e\right]^{-1}=\left[e\right]\)</span> (כאן אני משתמש בכך שאם <span class="math">\(x\in\left[e\right]\)</span> אז <span class="math">\(\left[x\right]=\left[e\right]\)</span>). במילים: אם <span class="math">\(x,y\in\left[e\right]\)</span> אז גם <span class="math">\(xy^{-1}\in\left[e\right]\)</span>. את הדבר הזה ראינו בפוסט הקודם - המשמעות שלו היא ש-<span class="math">\(\left[e\right]\)</span> היא <strong>תת-חבורה</strong> של <span class="math">\(G\)</span>. אז בואו נסמן <span class="math">\(H=\left[e\right]\)</span> מעתה ואילך.</p>
<p>כעת, בואו נניח ש-<span class="math">\(\left[a\right]=\left[b\right]\)</span>, כלומר <span class="math">\(a,b\)</span> שקולים זה לזה. אז <span class="math">\(\left[b\right]^{-1}\left[a\right]=\left[e\right]\)</span> (כפלתי את שני האגפים ב-<span class="math">\(\left[b\right]^{-1}\)</span>), כלומר <span class="math">\(\left[b^{-1}a\right]=\left[e\right]\)</span>, כלומר <span class="math">\(b^{-1}a\in H\)</span>. אפשר גם להפוך את כיוון הגרירות ולקבל שאם <span class="math">\(b^{-1}a\in H\)</span> אז <span class="math">\(\left[a\right]=\left[b\right]\)</span>. במילים אחרות, קיבלנו שאם עבור יחס שקילות כלשהו קבוצת המנה שמקבלים היא חבורה עם הפעולה שמושרית מ-<span class="math">\(G\)</span>, אז יחס השקילות <strong>חייב</strong> להיות מהצורה הבאה: קיימת תת-חבורה <span class="math">\(H\)</span> של <span class="math">\(G\)</span> כך ש-<span class="math">\(a,b\)</span> שקולים אם ורק אם <span class="math">\(b^{-1}a\in H\)</span>.</p>
<p>אם זהו יחס השקילות, האם יש לנו תיאור מפורש של מחלקות השקילות? כמובן. <span class="math">\(\left[a\right]\)</span> כוללת את כל האיברים <span class="math">\(b\in G\)</span> כך ש-<span class="math">\(b^{-1}a\in H\)</span>, כלומר כך שקיים <span class="math">\(h\in H\)</span> עבורו <span class="math">\(b^{-1}a=h\)</span>, כלומר ש-<span class="math">\(b=ah^{-1}\)</span>. במילים אחרות, <span class="math">\(\left[a\right]=\left\{ ah\ |\ h\in H\right\} =aH\)</span>. קיבלנו שמחלקת השקילות של <span class="math">\(a\)</span> היא בדיוק הקוסט השמאלי של <span class="math">\(H\)</span> שנקבע על ידי <span class="math">\(a\)</span>. באופן כללי, כל מחלקות השקילות של היחס יהיו כל הקוסטים השמאליים של <span class="math">\(H\)</span>, מה שמסביר את הדמיון בין קוסטים ובין חלוקות - קוסטים הם פשוט מקרה פרטי של חלוקה. מעכשיו אני לא אטרח לכתוב <span class="math">\(\left[a\right]\)</span> יותר - אני פשוט אכתוב <span class="math">\(aH\)</span>, כי כבר ברור על מה מדובר פה.</p>
<p>בשלב הזה אולי קופצת נורת אזהרה אצל חלקכם. אם כן, זה מצוין, כי יש הונאה כלשהי בדרך שבה הצגתי את הדברים, אבל לפני שנלך לשם בואו נראה דוגמא. וזו תהיה, איך לא, הדוגמא של <span class="math">\(\mathbb{Z}\)</span>. כאשר <span class="math">\(H=2\mathbb{Z}\)</span>, ראינו כבר שהקוסטים הם הזוגיים והאי-זוגיים. מהו יחס השקילות? הכתיב <span class="math">\(b^{-1}a\in H\)</span> מתורגם במקרה הזה ל-<span class="math">\(a-b\in2\mathbb{Z}\)</span>, או בניסוח אחר - <span class="math">\(2\)</span> מחלק את <span class="math">\(a-b\)</span>. זה בדיוק יחס השקילות שבדרך כלל מסומן במתמטיקה בתור <span class="math">\(a\equiv b\left(\text{mod }2\right)\)</span>. באופן דומה עבור <span class="math">\(n\mathbb{Z}\)</span> נקבל את יחס השקילות מודולו <span class="math">\(n\)</span>. ומה חבורות המנה שאנחנו מקבלים? בפוסט הזה אציג את הפורמליזם המדויק ואוכיח זאת, אבל לא קשה לראות ש-<span class="math">\(\mathbb{Z}/n\mathbb{Z}\)</span> זו בערך אותה חבורה כמו <span class="math">\(\mathbb{Z}_{n}\)</span>, עד כדי זה שאברי <span class="math">\(\mathbb{Z}_{n}\)</span> הם מספרים טבעיים בתחום מסויים ואברי <span class="math">\(\mathbb{Z}/n\mathbb{Z}\)</span> הם קבוצות של טבעיים.</p>
<p>זה מעניין, כי זה מצביע על כך שבחבורה הציקלית האינסופית היחידה, <span class="math">\(\mathbb{Z}\)</span>, מסתתרת האינפורמציה של כל החבורות הציקליות הסופיות - רק שהן מסתתרות לא בתור תת-חבורות של <span class="math">\(\mathbb{Z}\)</span> (כל תת-החבורות של <span class="math">\(\mathbb{Z}\)</span> הן ציקליות שנראות כמו <span class="math">\(\mathbb{Z}\)</span>) אלא בתוך המנות של <span class="math">\(\mathbb{Z}\)</span>. זו אינטואיציה ראשונה לכך ש"להבין את המנות של החבורה עוזר להבין את המבנה שלה".</p>
<p>אוקיי, אם הכל טוב, אז מה בעצם רע? נורית האזהרה שאמורה לקפוץ היא שאמרתי שמחלקות השקילות של היחס הן הקוסטים <strong>השמאליים</strong> של <span class="math">\(H\)</span>. למה דווקא השמאליים? מה זה חוסר הסימטריה הזה? מה עשיתי שהצדיק אותו? התשובה היא שהתחלתי עם המשוואה <span class="math">\(\left[a\right]=\left[b\right]\)</span> והגעתי ממנה אל <span class="math">\(b^{-1}a\in H\)</span>. אבל באותה מידה יכלתי להגיע ממנה גם אל <span class="math">\(ab^{-1}\in H\)</span> (תנסו!) ואז הייתי מגיע למסקנה שמחלקות השקילות הן הקוסטים <strong>הימניים</strong> של <span class="math">\(H\)</span>. בפרט, מחלקת השקילות של <span class="math">\(a\)</span> הייתה גם הקוסט <span class="math">\(aH\)</span> וגם הקוסט <span class="math">\(Ha\)</span>, דהיינו <span class="math">\(aH=Ha\)</span>. זה עלול להיראות בטעות כאילו הוכחתי שבחבורה כללית תמיד מתקיים ש-<span class="math">\(aH=Ha\)</span> ולכן לא ברור למה מלכתחילה טרחתי להבדיל בין קוסטים ימניים לשמאליים. האמת היא שלא הוכחתי שום דבר כזה. התחלתי מ<strong>להניח שהפעולה על הקוסטים מגדירה חבורה</strong> וזו הנחה כבדה. מה שהראיתי פה הוא שהדרישה שיתקיים <span class="math">\(aH=Ha\)</span> לכל <span class="math">\(a\in G\)</span> היא <strong>תנאי הכרחי</strong> ש-<span class="math">\(H\)</span> צריכה לקיים אם אנחנו רוצים שהפעולה של <span class="math">\(G\)</span> תשרה מבנה של חבורה על אוסף הקוסטים של <span class="math">\(H\)</span>. כדי להשלים את הפוסט אני ארצה להוכיח שזה גם תנאי מספיק - כלומר, שאם <span class="math">\(H\)</span> היא תת-חבורה עבורה מתקיים <span class="math">\(aH=Ha\)</span> לכל <span class="math">\(a\in G\)</span>, אז הפעולה <span class="math">\(aH\cdot bH\triangleq\left(ab\right)H\)</span> היא <strong>מוגדרת היטב</strong> ואוסף הקוסטים של <span class="math">\(H\)</span> הוא חבורה ביחס אליה.</p>
<p>צריך להסביר את ה"מוגדר היטב" הזה. כפי שכבר ראינו, קוסט אפשר לייצג על ידי הרבה איברים. למשל, <span class="math">\(2\mathbb{Z}+1=2\mathbb{Z}+3\)</span>. אבל את הפעולה שלי על הקוסטים אני מגדיר <strong>על פי הנציגים</strong>. כלומר, אני אומר: רוצים לכפול שני קוסטים? נהדר. תבחרו <strong>באקראי</strong> שני איברים, אחד מכל קוסט, תכפלו את האיברים הללו וקחו את הקוסט של התוצאה. כדי שהפעולה הזו תהיה מוגדרת היטב אני צריך להראות שלא משנה אילו נציגים אני אבחר לכל קוסט, אני אקבל תמיד את אותו פלט. אחרת ה"פעולה" <span class="math">\(aH\cdot bH\triangleq\left(ab\right)H\)</span> היא בכלל לא פונקציה אלא בולשיט.</p>
<p>למרבה המזל, ההוכחה פשוטה. בואו ניקח <span class="math">\(a_{1},a_{2}\)</span> כך ש-<span class="math">\(a_{1}H=a_{2}H\)</span> וניקח <span class="math">\(b_{1},b_{2}\)</span> כך ש-<span class="math">\(b_{1}H=b_{2}H\)</span>. אני צריך להראות ש-<span class="math">\(\left(a_{1}b_{1}\right)H=\left(a_{2}b_{2}\right)H\)</span> (כלומר, שלכל שתי בחירות אפשריות שונות של נציגים אני אקבל את אותה תוצאה, מה שמבטיח תוצאה זהה לכל בחירת נציגים). כבר ראינו קודם שבשביל להראות את זה, מספיק להראות ש-<span class="math">\(a_{2}b_{2}\in\left(a_{1}b_{1}\right)H\)</span>, כלומר שקיים <span class="math">\(h\)</span> כך ש-<span class="math">\(a_{2}b_{2}=a_{1}b_{1}h\)</span>.</p>
<p>כעת, <span class="math">\(a_{1}H=a_{2}H\)</span> פירושו שקיים <span class="math">\(h_{a}\)</span> כך ש-<span class="math">\(a_{2}=a_{1}h_{a}\)</span>. בדומה, <span class="math">\(b_{1}H=b_{2}H\)</span> פירושו שקיים <span class="math">\(h_{b}\)</span> כך ש-<span class="math">\(b_{2}=b_{1}h_{b}\)</span>. אם כן:</p>
<p><span class="math">\(a_{2}b_{2}=\left(a_{1}h_{a}\right)\left(b_{1}h_{b}\right)=a_{1}\left(h_{a}b_{1}\right)h_{b}\)</span></p>
<p>שימו לב ל-<span class="math">\(h_{a}b_{1}\)</span> הזה! לו רק יכלנו להחליף את הסדר של שני אלו, היינו מקבלים <span class="math">\(a_{1}b_{1}\left(h_{a}h_{b}\right)\)</span> והכל היה מסתדר! בחבורה אבלית אנחנו באמת יכולים להחליף והכל בסדר; אבל בחבורות לא אבליות זה לאו דווקא המצב. אז מה עושים? משתמשים בהנחה שלנו: <span class="math">\(bH=Hb\)</span>. מכיוון ש- <span class="math">\(h_{a}b_{1}\in Hb\)</span> אז נקבל <span class="math">\(h_{a}b_{1}\in bH\)</span>, מה שאומר שקיים <span class="math">\(h^{\prime}\)</span> כך ש-<span class="math">\(h_{a}b_{1}=b_{1}h^{\prime}\)</span>, ואז אנחנו מקבלים <span class="math">\(a_{2}b_{2}=a_{1}b_{1}\left(h^{\prime}h_{b}\right)\)</span> והכל מסתדר. במילים אחרות, <span class="math">\(bH=Hb\)</span> אומר ש-<span class="math">\(H\)</span> מקיימת "סוג של קומוטטיביות" עם יתר החבורה: איבר כלשהו של החבורה לא מתחלף בכפל בהכרח עם אברי <span class="math">\(H\)</span>, אבל אפשר להחליף אותו בכפל עם איבר של <span class="math">\(H\)</span> ב"מחיר" של שינוי האיבר הזה של <span class="math">\(H\)</span> לאיבר <strong>אחר</strong> של <span class="math">\(H\)</span>. תת-חבורה <span class="math">\(H\)</span> של <span class="math">\(G\)</span> שהיא בעלת התכונה הזו, ש-<span class="math">\(aH=Ha\)</span> לכל <span class="math">\(a\in G\)</span>, נקראת <strong>תת-חבורה נורמלית</strong>, ועוד רגע נראה עוד דרכים להגדיר אותה.</p>
<p>מה שהראינו היה שהפעולה <span class="math">\(aH\cdot bH\triangleq\left(ab\right)H\)</span> על הקוסטים היא מוגדרת היטב. זה עדיין לא מוכיח שהקוסטים הם חבורה ביחס לפעולה הזו. יש לנו שלוש אקסיומות לטפל בהן. שתיים מהן, למרבה המזל, טריוויאליות ובעצם כבר ראינו אותן: <span class="math">\(eH=H\)</span> היא בבירור איבר היחידה הכפלי (כי <span class="math">\(aH\cdot eH=\left(ae\right)H=aH\)</span>). בדומה, לכל <span class="math">\(aH\)</span> קיים הופכי: <span class="math">\(a^{-1}H\)</span>. מה שבעצם נותר הוא האסוציאטיביות. בניגוד למקרה של תת-חבורה, שם האסוציאטיביות "נורשת" מהפעולה המקורית, כאן בכל זאת צריך לעבור ולוודא בזהירות שאין בעיה:</p>
<p><span class="math">\(aH\cdot\left(bH\cdot cH\right)=aH\cdot\left(bc\right)H=\left(a\left(bc\right)\right)H=\left(\left(ab\right)c\right)H=abH\cdot cH=\left(aH\cdot bH\right)\cdot cH\)</span></p>
<p>שום דבר מסובך, ובסופו של דבר האסוציאטיביות מתקבלת מכך שהפעולה ב-<span class="math">\(G\)</span> המקורית הייתה אסוציאטיבית. זה מסיים את כל העסק הזה - אנחנו עכשיו רואים איך קוסטים צצים להם באופן טבעי כשמדברים על חבורות מנה, ומה אלו חבורות מנה בכלל, ויש לנו גם את המושג החדש של תת-חבורה נורמלית.</p>
<p>לסיום, אני רוצה לתת עוד אפיון למה זו תת-חבורה נורמלית, שהוא לרוב פופולרי קצת יותר (אבל לא צץ לי באופן "טבעי" פה, אז לא התחלתי ממנו). לצורך כך אני אציג מושג חדש: <strong>הצמדה</strong>. הצמדה זה משהו שהוא טריוויאלי בחבורות אבליות, ולכן עד כה לא ממש ראינו דוגמאות אליו כי התעסקתי בעיקר בחבורות אבליות. אם <span class="math">\(a\)</span> הוא איבר כלשהו של <span class="math">\(G\)</span> ואילו <span class="math">\(g\)</span> הוא איבר אחר, אז <strong>ההצמדה </strong>של <span class="math">\(a\)</span> על ידי <span class="math">\(g\)</span> היא האיבר <span class="math">\(gag^{-1}\)</span>. זו פעולה שנראית מוזרה במבט ראשון, אבל סטודנטים למתמטיקה נתקלים בה כבר בקורס בסיסי באלגברה לינארית: אם <span class="math">\(A\)</span> היא מטריצה שמייצגת טרנספורמציה לינארית בבסיס כלשהו, ו-<span class="math">\(P\)</span> היא מטריצת מעבר אל הבסיס הזה מבסיס אחר, אז <span class="math">\(PAP^{-1}\)</span> תהיה המטריצה שמייצגת את הטרנספורמציה ש-<span class="math">\(A\)</span> מייצגת, רק בבסיס האחר. דוגמה אחרת היא עם פעולות של סיבוב ושיקוף (שאכן מהוות חבורה): תפתחו תוכנת ציור עם תמונה אהובה, תבצעו לתמונה שיקוף, אחר כך סיבוב ב-90 מעלות ימינה, אחר כך שוב שיקוף (שיקוף הוא ההופכי של עצמו). מה קרה? פעולות השיקוף לפני ואחרי גרמו לשינוי של טרנספורמציית הסיבוב.</p>
<p>בחבורה אבלית, <span class="math">\(gag^{-1}=agg^{-1}=a\)</span> ולכן אין פה משהו מעניין, אבל בחבורות לא אבליות, כפי שראינו, בהחלט מדובר על פעולה לא טריוויאלית. ואם הגדרנו אותה על איברים בודדים, אפשר להגדיר אותה גם על חבורות: <span class="math">\(aHa^{-1}=\left\{ aha^{-1}\ |\ h\in H\right\} \)</span>. כעת, הגדרה שקולה של תת-חבורה נורמלית הוא בתור תת-חבורה <span class="math">\(H\)</span> שמקיימת <span class="math">\(aHa^{-1}=H\)</span> לכל <span class="math">\(a\in G\)</span>. למה זה נכון? אינטואיטיבית, כי בואו נכפול את המשוואה <span class="math">\(aHa^{-1}=H\)</span> ב-<span class="math">\(a\)</span> מצד ימין... אבל זו לא פורמליסטיקה. ברמה הפורמליסטית, אם <span class="math">\(aH=Ha\)</span> אז <span class="math">\(aha^{-1}=h^{\prime}aa^{-1}=h^{\prime}\in H\)</span> על פי הכלל שראינו קודם של "אפשר להחליף אם מחליפים" שזה ניסוח לא מבלבל בכלל. זה מוכיח ש-<span class="math">\(aHa^{-1}\subseteq H\)</span>. הכיוון הבודד הזה מספיק: אם <span class="math">\(aHa^{-1}\subseteq H\)</span> לכל <span class="math">\(a\)</span>, אז אינטואיטיבית נכפול את המשוואה הזו משמאל ב-<span class="math">\(a^{-1}\)</span> ומימין ב-<span class="math">\(a\)</span> ונקבל <span class="math">\(H\subseteq a^{-1}Ha\)</span> לכל <span class="math">\(a\)</span>, ובפרט עבור הצבה של <span class="math">\(a^{-1}\)</span> במקום <span class="math">\(a\)</span> נקבל <span class="math">\(H\subseteq aHa^{-1}\)</span>. פורמלית, אם לכל <span class="math">\(h\in H\)</span> מתקיים ש-<span class="math">\(aha^{-1}\in H\)</span> אז קיים <span class="math">\(h^{\prime}\)</span> כך ש-<span class="math">\(aha^{-1}=h^{\prime}\)</span>, כלומר <span class="math">\(h=a^{-1}h^{\prime}a\in a^{-1}Ha\)</span>, כנדרש.</p>
<p>נשאר רק הכיוון השני, לפיו אם <span class="math">\(aHa^{-1}=H\)</span> לכל <span class="math">\(a\)</span> אז <span class="math">\(aH=Ha\)</span> לכל <span class="math">\(a\)</span>. אפשר אפילו להסתפק בהנחה ש-<span class="math">\(aHa^{-1}\subseteq H\)</span> כי כבר ראינו שהיא גוררת את השוויון. ניקח איבר של <span class="math">\(aH\)</span>, נאמר <span class="math">\(ah\)</span>. אז אנחנו יודעים ש-<span class="math">\(ah\cdot a^{-1}\in H\)</span>, כלומר <span class="math">\(ah\cdot a^{-1}=h^{\prime}\)</span>, כלמר <span class="math">\(ah=h^{\prime}a\in Ha\)</span> וזה מה שרצינו. זה מסיים את האפיון הזה של תת-חבורות נורמליות, שלעתים קרובות הוא נוח יותר לעבודה מאפיון ה"קוסט שמאלי הוא קוסט ימני".</p>
<p>בפוסט הבא - סוף סוף נתחיל לפרמל את נפנוף הידיים שלי של "היי תראו! החבורות הללו הן בדיוק אותו דבר בערך!"</p>
        </article>
        
        <footer>
            <p>© כל הזכויות שמורות לגדי אלכסנדרוביץ'</p>
        </footer>
    </div>

    
    <script>
        function toggleMobileMenu() {
            const navLinks = document.getElementById('navLinks');
            navLinks.classList.toggle('expanded');
        }
        
        function searchPosts() {
            const searchTerm = document.getElementById('searchInput').value;
            if (searchTerm.trim()) {
                window.location.href = '/post_list.html?search=' + encodeURIComponent(searchTerm);
            }
        }
        
        document.getElementById('searchInput').addEventListener('keypress', function(e) {
            if (e.key === 'Enter') {
                searchPosts();
            }
        });
    </script>
    
    
    <!-- Auto-render KaTeX math -->
    <script>
        document.addEventListener("DOMContentLoaded", function() {
            renderMathInElement(document.body, {
                delimiters: [
                    {left: "\\[", right: "\\]", display: true},
                    {left: "\\(", right: "\\)", display: false}
                ],
                throwOnError: false
            });
        });
    </script>

</body>
</html>