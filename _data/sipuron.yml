authors:
- יעל ד.ש
- יובל מישורי
- ערן ארבל
- גדי אלכסנדרוביץ'
- ליאור
- רן ארד
- ג'ני פילצ'ין גלעד
- דנה כץ בוכשטב
- ענבר גרינשטיין
- דותן צור
- LiorSchejter
- שלמקו
- קרן לנדסמן
- איידן סוייר
- תמיר בוכשטב
- רחלי צורף
- LateTrain_
- סיפור שקרה לי עם דלת
- נעם פאר
- C_Gustav
- '@theshnekel'
- Avish
- ''
- הראל ודותן
- רבקה צוראל
- סופי טני
- Z4Zima
- יעל כנען
- 'ליאור '
- הילה בניוביץ'-הופמן
- יובל
- כליל שחר
- שירא
- גלי כהן
- DDD
- צח
- בצלאל
- יניבוס
- אלינה
- נורית
- מעיין אשכולי
- 9A
- אלה סטיקלרו
- יובל בלוך
- הסיפור הוא שלי
- איילת קובלסמן
- 'איילת קובלסמן '
- טלילה גולן
keywords:
- דלת
- עגור
- משקפת
- שממית
- טיפול
- פוני
- לייזר
- חרוז
- זיכרון
- טעות
- אגוז
- ''
- הליכה
- לוח
- נמש
- אקלים
- מעלית
stories:
- author: יעל ד.ש
  keyword: דלת
  length: 803
  story: "כששואלים אותי למה נפרדנו אני אומרת שזה היה בגלל הדלת.\n\"באמת?\" הם שואלים\
    \ בפליאה.\nואני לא בטוחה מה לענות, אני רק יודעת שבאותו הרגע הכל נהיה כל כך ברור.\
    \ \nשיפצנו את הכניסה ואני הצבעתי בהתלהבות על דלת עץ משולבת בזכוכית מחוסמת חלבית,\
    \ שלצידה חלונות קטנים. \n\"דני זה יהיה מקסים! ליד החלונות הקטנים אני אוכל לשים\
    \ את הפסלים שלי וזה יכניס המון אור לבית, החלק הזה חשוך נורא!\"\n\"לא.\" הוא פסק\
    \ בקרירות\n\"זה מסוכן. מישהו ישבור את זה.  \"\n\"אבל זה זכו... \" נסיתי להגיד\n\
    \"לא. זה התפקיד שלי להגן עליך.\" הוא אמר, אוחז אותי בזרועתיו בחוזקה, ועלה לקומה\
    \ השניה . \nוההבנה שטפה אותי ברגע אחד. אני לא יודעת למה דווקא ברגע הזה, היו כל\
    \ כך הרבה רגעים אחרים לפניו. \nהייתי מניחה את הראש שלי על החזה שלו ואומרת לעצמי\
    \ שאני מוגנת. שהוא שומר עלי מהעולם. אבל פתאום העולם הרגיש רחוק כל כך.\nוהרגשתי\
    \ שהדבר היחיד שיגן עלי עכשיו, זה אור שיכנס פנימה. \n"
  time: 10/31/2021 19:41:26
- author: יובל מישורי
  keyword: דלת
  length: 1139
  story: 'הן היו חייבות לגור בחור הזה באמצע שומקום... לא שווה לעשות משלוחים בנגב,
    תאמינו לי. מזל שזה לא אוכל, הוא היה מתקלקל מזמן, ולא הייתי מקבל שקל טיפ.


    בגלל שזה יישוב כזה שאין בו כתובות, אז אני צריך עכשיו לעקוב אחרי הוראות מוזרות.
    אחרי האוהל יש בית, ולידו קשור גמל גדול. אני דופק בדלת שעליה כתוב בפשטות "הדס +
    ורד". הדלת נפתחת, וההבדל הוא מדהים.


    החוץ המאובק, הצהוב, החם והמעיק מגיע עד סף הדלת. מצידה השני יש עולם כחלחל, קריר,
    נקי ומזמין. על הקיר מול הדלת יש תמונה שמאוד מוכרת לי, אבל אני לא זוכר מאיפה. אחת
    מהן עומדת בדלת ושואלת אותי משהו, ולוקח לי שניה לנער את עצמי, ואני נותן לה את זר
    החבצלות. היא מופתעת נורא וצועקת "הדס! בואי תראי!"


    אני שולף את הדף ואומר "טוב, יופי, אני רק צריך פה חתימה." ורד (אני מניח שזו ורד)
    מוסרת את הזר להדס המתמוגגת וחותמת לי בשמחה. בזמן הזה אני מגניב עוד מבט אל התמונה
    ומנסה להיזכר איפה ראיתי אותה.


    ורד שואלת אותי "אתה רוצה לאכול משהו? זו בטח נסיעה ארוכה חזרה לבאר-שבע." לוקח לי
    עוד שניה, כנראה בגלל החום של הצהריים. "כן? לא? הלו?" היא מנופפת יד מול העיניים
    שלי.


    "אה... לא יודע."


    "הכנתי עכשיו צלחת של מן ונופת, רוצה?"


    "במחשבה שניה אני חייב לרוץ", אני אומר כשאני מבין שטיפ אני כבר לא אקבל פה. יאללה
    למשלוח הבא.

    '
  time: 11/1/2021 0:17:18
- author: יעל ד.ש
  keyword: עגור
  length: 129
  story: 'כשעמדתי על הסף, רגלי מגרדות את האינסוף, ראיתי לפתע עגור נוחת על עוגרן.

    צחוק התפקע ממני, וניצוץ קטן של קסם נדלק בעולם.

    ירדתי למטה.'
  time: 11/1/2021 6:59:15
- author: ערן ארבל
  keyword: דלת
  length: 265
  story: 'הדלת שם, מאיימת כמו תמיד. אבל, מתישהו, צריך לפתוח אותה. בשביל זה הם פה.
    לזה הם התכוננו. רוב המאמץ נעשה. רק צריך להמשיך אל הצעד האחרון. לצאת מהחושך אל
    האור. הם הרגישו את הרעד עובר בכל גופם. יד חמימה, בטוחה, תומכת, לחצה ברכות את ידם.

    "אמא. אבא. יש לי משהו לספר לכם." '
  time: 11/1/2021 7:21:22
- author: גדי אלכסנדרוביץ'
  keyword: דלת
  length: 262
  story: 'מאחורי שלוש הדלתות הסגורות הסתתרו העתידים הפוטנציאליים שלי. בחרתי אחת באקראי,
    ואז התערב השטן: פתח את אחת הדלתות האחרות, חשף את האסון שמאחוריה ושאל במתיקות אם
    ברצוני להחליף את הדלת הסגורה שבחרתי.


    המתמטיקה אמרה לי להחליף; אני, ללא היסוס, רצתי אל מבעד לדלת הפתוחה.'
  time: 11/1/2021 8:28:44
- author: ליאור
  keyword: דלת
  length: 190
  story: היא שמעה את הקולות מתקרבים ולא העזה להסתובב. היא מיהר לפתח הבית, נכנסה ונעלה
    את הדלת מאחוריה. היא עוד לא הספיקה לנשום לרווחה, שעונה על הדלת מבפנים, כשהקליע
    חדר את דלת העץ ושם סוף ללבה הדוהר.
  time: 11/1/2021 8:58:32
- author: רן ארד
  keyword: דלת
  length: 785
  story: "\"מתי דלת - מפסיקה להיות דלת?\" \nהזחל הביט בי בהבעה של חשיבות עצמית, לחיים\
    \ תפוחות ועיניים מצומצמות, מחכה לתשובה.\n\"כשהיא,\" ניסיתי, \"נעולה?\"\nהזחל כמעט\
    \ הפיל את פיית הנרגילה, ואחז בה בחזקה בידיו הרביעית והחמישית, חושש שתישמט שוב.\
    \ \"שטות גמורה! כסילות!\" הוא זעף. \"הרי מטרתה של הדלת להינעל כשם שמטרתה להיפתח.\
    \ שוטה!\" הוסיף, וינק מפיית הנרגילה.\nחשבתי על אליס, סגורה בחדרה. אליס ניסתה לספר\
    \ לי על כל מה שעברה, אבל הכל היה כל כך מבולבל וחסר היגיון. לבסוף חדלה לנסות. היא\
    \ ישבה בחדרה, כותבת ביומנה את אותם דברים שוב ושוב, ממלאת מחברות בכתב מקושקש. היא\
    \ סירבה לצאת, ואני, אני קיוויתי שזה יעבור, שהילדה הסוערת הזו שבחדר תחלוף, ומתוך\
    \ העננים תזרח שוב אליס שאהבתי. אבל אליס לא שבה, והילדה שבחדר התרחקה ממני עוד בכל\
    \ יום.\n\"דלת אינה דלת,\" לחשתי, \"כשאינך מסוגל עוד לעבור בה.\"\nהזחל הנהן, ושאף\
    \ שוב מפיית הנרגילה.\n"
  time: 11/1/2021 10:27:30
- author: יובל מישורי
  keyword: דלת
  length: 258
  story: 'מתכת מתנגחת במתכת בחריקה מכנית צורמת. הכח התוקף הודף את קווי ההגנה, מפלס
    דרכו בכל שכבה, עד שהוא חודר אל מטרתו בקצה הרחוק, ושם עוצר.


    כעת, כשהמגנים נכנעו, אפשר להמשיך. העולם מסתובב ב-180 מעלות, ושוב, והעמוד יורד
    לגומחה שלו ונחבט בתחתית ברעש אדיר.


    הדלת נעולה.'
  time: 11/1/2021 12:17:02
- author: ג'ני פילצ'ין גלעד
  keyword: דלת
  length: 266
  story: בבניינים הישנים של שכונת נווה יעקב אין הרבה דלתות פלדלת. יש שם בעיקר דלתות
    מתכת לבנות פשוטות, חלקן מרופדות מבפנים, עם כיסוי של שעוונית סובייטית בצבע בורדו,
    מחוברת בנעצים בתבנית מלבנית. דלתות של זקנים. דלתות שכל אחת מהן היא הדלת האחת שאהבתי,
    דלת שכבר לא תיפתח בשבילי.
  time: 11/1/2021 12:46:18
- author: דנה כץ בוכשטב
  keyword: דלת
  length: 397
  story: "\n\nעקוד הנער על מזבח\nאין מפלט או סוף אחר \nמביט אל תוך עיני רוצח - \n\
    אל עיני עצמו, בוגר. \n\nזמן לגדול, עצמו אומר.\nהפנטזיה היא בריחה. \nזמן לקום.\
    \ הינני ער. \nהחלום ימות איתך. \n\nהעולם מלא ברוע\nודבר אין בלעדיו. \nלא תוכל\
    \ בתום לנגוע - \n ועצמו עוצם עיניו. \n\nלב הנער לא יבין זאת. \nהוא רואה סכין וקץ.\
    \ \nסר עצמו משיר ופרוזה \nוהלהב ינעץ.\n\n*\n\nעל אף חרון המאכלת \nועיני העצומות\n\
    שוב כל לב יהיה לדלת,\nסף לממלכות קסומות."
  time: 11/1/2021 15:28:24
- author: ענבר גרינשטיין
  keyword: דלת
  length: 831
  story: "\"כשדלת אחת נסגרת, כל הדלתות נסגרות,\" אומר הפתגם. \n\"אם בתחילה לא תצליח,\
    \ לא תצליח גם בהמשך,\" אומר פתגם ידוע נוסף.\nובכל זאת אני הצלחתי לפתוח דלת אחרת,\
    \ כשהדלת שלי נסגרה בקול חבטה מהדהד. \nזה היה לפני שנתיים. באוויר היו דיבורים על\
    \ מגפה שמגיעה אלינו מאמריקה הנחשלת. לא ייחסתי להם יותר מדי חשיבות, אבל ההנהגה\
    \ כן. ליתר ביטחון סגרו מראש את כל \"השירותים הלא חיוניים\" ופיטרו אותי, יחד עם\
    \ עוד אלפים כמוני. הדלת של המשרד נסגרה מאחורי גבי וחבטה באחוריי המטפוריים. ישבתי\
    \ בבית בחוסר מעש ומתוך השעמום, נולדה הדלת. \nזאת הייתה דלת קוונטית שתכננתי כדי\
    \ להעסיק את עצמי. תכננתי, בניתי, ופתחתי. \nהגעתי ליקום שלכם. גם אצלכם יש מגפה,\
    \ אבל אצלכם הפתגם אמר \"כשדלת אחת נסגרת, נפתחת דלת אחרת,\" או בגרסה מעט שונה,\
    \ \"נפתח חלון\". אצלכם מאמינים בלנסות. \nהייתי מראה לכם איפה הדלת שלי, אבל אתם\
    \ תנסו אותה, כמובן, ואתם עלולים להגיע ליקום שממנו הגעתי. \nלא אעולל לכם את זה.\n"
  time: 11/1/2021 15:59:14
- author: דותן צור
  keyword: דלת
  length: 550
  story: 'משהו הולם בדלת בעוצמה,

    *בום* אני יודע שהדלת חזקה,

    *בום* אבל היא לא תחזיק מעמד לנצח.

    *בום* רון, גלית וקרן פה, מסתתרים איתי בפינה,

    *בום* אלתרנו נשקים, אבל אין סיכוי אמיתי שהם יעזרו.

    *בום* את מיכה הם שיפדו תוך שניות, והראש של שיפרה התפוצץ בזמן שהיא ברחה,

    *בום* אז ברחתי, אבל את זעקות הכאב של השאר לא אשכח למשך כל הדקות שנותרו לי *קראק*.



    עצרנו את נשימותינו, בקרוב הם יכנסו ואנחנו נאלץ להילחם עד חורמה בשביל הסיכוי הקלוש
    לשרוד.

    *טראח* הדלת נפתחה ונחבטה בקיר. ארבעתנו נעמדנו, מוכנים להגן על עצמינו.

    "כדור-אש" אחד מהם צעק, והחדר הקטן התמלא באור כתום בוהק.'
  time: 11/1/2021 16:01:39
- author: LiorSchejter
  keyword: דלת
  length: 513
  story: "לאן הוא נעלם? כולה ילד בן 4.\nאני מסתובב מעבר לפינת המסדרון, מקווה למצוא\
    \ אותו, אבל הוא חמקמק מתמיד.\nקיבינימאט, זריז הילד הזה. בשבילו הכל משחק, ולך תסביר\
    \ לו מה זה עושה ללב של אבא שלו. שלא לדבר על הרגליים.\nצחוק מוכר, מתגלגל מהחדר\
    \ ליד, אני ממהר פנימה, אבל החדר ריק. רק שובל של צחוק, חצי נהנה חצי מתגרה.\nופתח\
    \ ממול. רץ דרך הפתח, אבל החדר שוב ריק, רק מסגרת עץ בריצפה, ועליה מונח הארנב שלו.\
    \ 2 צעדים ואני שם.\nאין זכר לילד. רק בובת ארנב מונחת על דלת ברצפה, בתוך מסגרת\
    \ עץ. דלת סתרים. \nאני פותח את הדלת.\nוואו, לזה לא ציפיתי.\n"
  time: 11/1/2021 16:31:27
- author: שלמקו
  keyword: דלת
  length: 68
  story: '"אל תתן לדלת לבעוט בך בדרך החוצה", הוא אמר, וצלע  לכיוון מגרש החניה.'
  time: 11/1/2021 16:42:44
- author: שלמקו
  keyword: עגור
  length: 88
  story: בדיעבד, היה אפשר לתארך את תחילת מלחמות המוטנטים ביום בו את התינוקות התחילו
    להביא עגורים.
  time: 11/1/2021 16:44:30
- author: קרן לנדסמן
  keyword: דלת
  length: 246
  story: '‏טוק טוק.

    מי שם?

    דייט.

    איזה דייט?

    הדייט מהשאול שהביאה לך פרחים ושוקולד.


    טוק טוק.

    מי שם?

    אשתך.

    איזו אישתי?

    אישתך האנושית שהביאה את שתי הבנות כי הן רצו לראות מה אמא-של-מטה עושה בעבודה.


    טוק טוק.

    זו היתה טעות לאהוב נשמה בת חלוף. אני כל כך מתגעגעת. '
  time: 11/1/2021 17:01:18
- author: איידן סוייר
  keyword: דלת
  length: 2137
  story: 'פתאום הופיעה לו דלת באמצע המטבח.

    לא פורטל, לא שער בין-מימדי, אלא פשוט דלת. דלת רגילה של פלדלת עם משקוף וצירים,
    ניצבת על הרצפה.

    בהתחלה הוא חשב שאולי זה בכול זאת שער בין-מימדי, אחרי הכול הוא מעולם לא ראה בעבר
    שער בין-מימדי אמיתי ויכול להיות שבעולם שלנו הם נראים כמו דלתות של פלדלת, והוא
    פתח את הדלת וניסה לעבור דרכה. הוא מצא את עצמו מול המקרר. כלומר, לא הופיע שם, אלא
    פשוט הלך לשם כרגיל דרך הדלת, שעדיין לא היה בה שום דבר מיוחד. כלומר, חוץ מהעובדה
    שהיא פתאום הופיעה לו באמצע המטבח.

    אחר כך הוא קילל את עצמו, מטומטם אחד, מה אם זה באמת היה שער בין-מימדי והיית מוצא
    את עצמך במקום איום ונורא, למשל בשבי של חייזרים שיעשו עליך ניסויים מחרידים? והוא
    ענה לעצמו, ספק כתירוץ ספק כתשובה כנה, שלפחות היה לו שינוי כלשהו בחיים. הוא לא
    יצא מהבית כבר שבוע, מלבד לעבודה, וגם את זה הוא היה מעדיף שלא. עם מעט החברים שלו
    הוא לא תקשר, למרות שחשב כמה פעמים להציע לאחד או שניים להיפגש, ובכלל אם כל כך אכפת
    להם ממנו, שהם ישלחו הודעה. על אהבה או סקס אין בכלל מה לדבר מאז דניאל, והדבר הכי
    מרגש שקרה לו בשבוע האחרון – לא, בשנה האחרונה – הוא שפתאום הופיעה לו דלת באמצע
    המטבח.


    למחרת הוא קבע עם שיפוצניק. הוא ביטל יום עבודה כדי שיגיע בין 8:00 ל-14:00. בסוף
    הוא בא ב-7:30, והוא עוד היה מוכן לאפשרות שהשיפוצניק יאחר, אבל בחיים לא שמע על
    אחד שמקדים. אז הוא פתח לו את הדלת (הרגילה, לא זאת שהופיעה לו פתאום באמצע המטבח)
    בגופיה ותחתונים שהוא זרק על עצמו, ולא הפסיק לפהק כי בדיוק נגמר לו הקפה והוא תכנן
    לקנות דבר ראשון על הבוקר ועכשיו לא היה לו נעים להשאיר אותו לבד בבית. אחרי שעתיים
    של עבודה השיפוצניק אמר לו שהוא בחיים לא ראה דבר כזה והדלת הזאת פשוט לא יוצאת מהמקום.
    אפשר לנסות לפרק את היסודות אבל זה ייקח המון זמן ויעלה לו הרבה יותר ממה שהם סיכמו
    מראש, אז הוא ויתר.

    וככה הוא חי מאז, עם דלת באמצע המטבח. בעלת הבית אמרה שמדובר בשימוש בלתי סביר במושכר
    ושהוא חייב לתקן אותו על חשבונו, אבל לא אכפת לה שיעשה את זה עד סוף החוזה, אז בינתיים
    הוא כבר חידש אותו פעמיים. מדי פעם הוא עוד מחפש בגוגל על מקרים של דלתות שהופיעו
    פתאום באמצע המטבח, או לפחות מקווה שיעברו פתאום דרך הדלת חייזרים, אם כי רצוי שיהיו
    נחמדים ולא כאלה שיעשו עליו ניסויים. אבל זה לא קורה והוא נשאר בלי תשובה, בלי הרבה
    מקום במטבח, ורק עם דלת באמצע, שתקועה שם כמו השאלה למה הוא לא לוקח חופשה או מה
    לעזאזל קרה עם דניאל.'
  time: 11/1/2021 18:12:20
- author: תמיר בוכשטב
  keyword: דלת
  length: 554
  story: "אוקי, תשמעו.\nזה לא באמת כל כך פשוט כמו שאתם חושבים, בסדר?\n\"סך הכל שלושה\
    \ שלבים!\"\nבאוזן שלי שלושה שלבים.\nאולי השלב הראשון באמת פשוט כמו שאתם חושבים.\
    \ \nאולי.\nלכאלה כמוכם, שיש להם אגודלים.\nאבל מילא. נניח.\nאבל השלב השני?\nאתם\
    \ תנסו להתפתל ככה שכל הארבע טונות ייכנסו, ועוד בין המדפים.\nועוד מספיק כדי שתוכלו\
    \ לבצע את השלב השלישי.\n\"סך הכל שלושה שלבים\".\nבאמת.\nואז אתם מתלוננים שיש טביעות\
    \ רגליים על החמאה?\nתגידו תודה שזה הכל. \nאו שמראש תוותרו על זה שנכנס. \nאני עד\
    \ היום לא מבין בשביל מה זה טוב להכניס פיל למקרר. \nאנחנו באים מאפריקה והודו, זוכרים?\
    \ \nזה לא שמפריע לנו שחם."
  time: 11/1/2021 18:22:57
- author: רחלי צורף
  keyword: דלת
  length: 1587
  story: '"תמיד כשאחת נסגרת, אחרת נפתחת" היא הייתה אומרת לי.

    אני לא בטוחה בנוגע לתזמון, אבל כן בנוגע למכניקה.

    מן תנועה פיזיקלית במרחב, אולי המסה האטומית של האוויר שנעה בין אחת לאחרת. והמשקל
    השונה בין דלתות חופפות לדלתות מקבילות.

    לכאן או לכאן, קצת אחרי שהדלת של יסמין נסגרה, הדלת של הגר נפתחה.


    הדלת של יסמין הייתה דלת מתכת גדולה וכבדה עם סימני חלודה מפוזרים על כל שטחה. מרמזים
    על מצבה ומזהירים - תיזהרי לא להישרט.

    בהתחלה, היא נעה היטב קדימה ואחורה. כבדה, אבל בתנועה. הגשמים והרוחות חלחלו למתכת
    הצבועה בכחול כהה, חדרו למערכת הצירים והפכו כל תנועה שלה לכבדה הרבה יותר, חורקת
    הרבה יותר, ומעיקה. הרבה יותר.


    הדלת של יסמין הובילה אותי לאולם של פלאות.

    פיות עופפו קרוב לתקרה, שדונים העתיקו את עצמם ממקום למקום כבמטה קסם, וחדי קרן צייצו
    לתשומת לב וליטופים אקראיים.

    היה משהו ממכר מאחורי הדלת של יסמין.

    אבל קסם כזה מושך, לא יכול להתקיים בלי צד אפל.

    כשהייתי נכנסת לאולם הפלאות וסוגרת אחרי את הדלת, האורות היו מתעמעמים, פני השדונים
    החמודים היו הופכים למרושעים, הפיות החלו להמטיר קללות מלמעלה וציוציהם של חדי הקרן
    הפכו לצווחות איומות.


    היה קשה לנעול את הדלת של יסמין. היא איימה להתנתק ממקומה ולשטח אותי על הרצפה, אבל
    הצלחתי להתחמק.

    הסתובבתי זמן רב ללא דלת.

    בהתחלה במקלט סגור ואטום, ואז באוהל, פתוח ונושם.


    ואז הגיעה הדלת של הגר.

    דלת עץ, טריקה שקטה, פשטות וקלילות שרק עץ חלול יכול להביא.

    אבל העניין הוא, שלא היה עניין.

    כמה כבר אפשר להתלהב מפשטות?

    מה כבר אפשר לגלות מאחורי דלת צרה שנפתחת בכזאת קלות?

    אז גם את הדלת הזאת סגרתי.

    חזרתי אל האוהל.

    ועכשיו אני מחכה לפיזיקה שתעשה את שלה.

    שהדלת הבאה תיפתח.

    בתקווה, שהדלת הבאה תהיה חזקה כמו פלדת, קלה כמו עשויה מפולימרים ונעה קדימה ואחורה,
    כאילו שום דבר לא מכביד על ציריה.'
  time: 11/1/2021 19:36:38
- author: LateTrain_
  keyword: דלת
  length: 281
  story: ‏כל לילה הוא היה שומע את האנשים הקטנים חוגגים. כל לילה היה מביט בדלת הארון,
    תוהה לגבי המוסיקה שבפנים ומחזיק את השמיכה. בבוקר תמיד הארון הכיל רק בגדים. "אבל
    אמרתי לך, אתה לא מחליט לפתוח את  הדלת" סבתא רטנה, בעודה מוסיפה תבלין למרקחת הבוקר
    שלה. "היא צריכה לרצות להפתח" ‎#סיפורונובמבר
  time: 11/1/2021 20:40:22
- author: סיפור שקרה לי עם דלת
  keyword: דלת
  length: 459
  story: 'צריכים להתכונן, דיברתי עם זיו בפעם השלישית בוואטסאפ כשהוא מציע שנלמד יחד
    עם חבר משותף בדירה ליד המכללה. נעים מאד טדי, נעים מאד נוקה. יושבים ומדברים אנגלית
    עילגת. שמעתי בדלת חיה כלשהי שורטת את הדלת או נובחת. שאלתי: טדי יש לך כלב? מה זה
    הרעש הזה? הוא עונה לי: כן, הכלבה של אחותי. תהיתי מי זו והתיישבנו ללמוד אנגלית.
    לפתע, נפתחת דלת ויוצאת סנדי והכלבה שלה שאנל. סנדי החברה מהמכללה שלומדת יחד איתי.
    היי סנדי, היי נוקה,מה את עושה פה? מסתבר שלאחיך קוראים טדי. הסוף.'
  time: 11/1/2021 20:57:41
- author: נעם פאר
  keyword: דלת
  length: 1755
  story: "יוסף נאנח, משך בידית הכורסה כדי להזדקף לישיבה, ופתח את העיניים. הסימונים\
    \ המציקים האלו שוב היו שם. \"יואבי!\" הוא קרא, \" אתה יכול לבוא הנה רגע?\" \"\
    כן סאבוש\" יואב הגיח מהמטבח, מנגב את ידיו, \"מה קרה?\" \"זה סימנים כאלה, כל פעם\
    \ אחרי שאני מתקשר, אתה יכול לסדר לי את זה?\" יואב הבליע חיוך. \"איזה סימנים, סבא?\"\
    \ \"כמו אותיות סיניות כאלה, בשוליים של השדה ראיה. זה כבר כמה ימים ככה, מאז שפתחתי\
    \ את הדלת לבחור הסיני ההוא.\" ליואב לקח כמה שניות לעכל את המידע. \"פתחת את הדלת\
    \ לבחור סיני?\" הוא הרצין פתאום, \"למה שתעשה דבר כזה?\" \"כי הוא דפק\" היתמם יוסף.\
    \ \"לא שהבנתי מילה ממה שהוא אמר, התרגום הזה שוב הפסיק לעבוד לי. למה? זה משנה?\"\
    \ \"יכול להיות שהתקינו עליך תוכנת ריגול, תן לי את היד רגע, אני אבדוק את ההגדרות\
    \ אצלך\" \"ריגול?\" צחק יוסף \"מה יש להם לרגל אחרי? מה הם רוצים להשיג, את המתכון\
    \ של העוגת שזיפים של סבתא שלך?\" \"סבא, די, זה רציני\" אמר יואב בפנים מודאגות,\
    \ \"כבר שלושה ימים שמישהו יכול לראות כל מה שאתה רואה, סיסמאות והכל.\" \"אה, באמת\
    \ לא הצלחתי להיכנס לבנק אתמול ולא הבנתי למה\" נזכר יוסף. \"סביר שזה בגלל זה באמת\"\
    \ יואב אמר בהיסח הדעת, \"רק שניה, אני מנסה להריץ פה משהו\", הוא התרכז לרגע, \"\
    זה כנראה ינתק אותך מהרשת לכמה דקות.\" \"בטח, מתוק\" השיב יוסף. הוא הסתכל מסביב\
    \ וראה איך רשימת הקניות המתעדכנת נעלמת מהמקרר, כמו גם הקיר עם כותרות החדשות המתחלפות\
    \ שחזר להיות לבן פתאום. \nאחרי חמש דקות הכל חזר. \"זהו\" אמר יואב בסיפוק, \"סידרתי\
    \ את זה. ועדכנתי גם את הגדרות ההגנה שלך כדי שזה לא יקרה שוב. אבל באמת כדאי שתיזהר\
    \ קצת יותר סאבוש.\" \"תודה מתוק שלי. אני אזהר\" חייך אליו יוסף. \" עכשיו אתה יכול\
    \ גם בבקשה להתקשר בשבילי למנחם?\" \"בטח סבא\" יואב הבליע חיוך נוסף, \"אני אקשר\
    \ אותך\". \nיוסף ראה מולו את הדלת עם תמונתו המוכרת של מנחם. הוא דפק על הדלת. \"\
    \ יוסף!\" קרא אליו חברו, \"איזה יופי שבאת! בוא תיכנס\". יוסף נכנס לסלון המוכר\
    \ וסגר אחריו את הדלת. בעולם האמיתי גופו שלח יד לידית, השכיב את הכורסא, ועצם את\
    \ עיניו.\n"
  time: 11/1/2021 21:45:49
- author: C_Gustav
  keyword: דלת
  length: 187
  story: 'אל תנסה את החלון

    הזכוכית נשברת בקלות וזה מסוכן

    ואל תכניס את הראש בקיר

    הגולגלת גם רגישה בסך הכל

    יש מנעול

    והוא חלוד והוא עקשן

    גם עם המפתח

    תישאר פה עוד קצת

    זה נוח ונעים

    ולצאת קשה

    ויכאב נורא

    '
  time: 11/1/2021 22:48:22
- author: דותן צור
  keyword: דלת
  length: 572
  story: '(גרסה מתוקנת)

    *הם* הולמים בדלת בעוצמה,

    *בום* אני יודע שהדלת חזקה,

    *בום* אבל היא לא תחזיק מעמד לנצח.

    *בום* רון, גלית וקרן מסתתרים איתי בפינה,

    *בום* אלתרנו נשקים, אבל אין סיכוי אמיתי שהם יעזרו.

    *בום* את מיכה הם שיפדו תוך שניות, והראש של שיפרה התפוצץ בזמן שהיא ברחה,

    *בום* הצלחנו לברוח, אבל את זעקות הכאב של השאר לא אשכח למשך כל הדקות שנותרו לי.


    *קראק* אנחנו עוצרים את נשימותינו, בקרוב הם יכנסו ואנחנו נאלץ להילחם עד חורמה בשביל
    סיכוי קלוש לשרוד.

    *טראח* הדלת נפתחת ונחבטת בקיר. ארבעתנו נעמדים, מוכנים להגן על עצמינו.

    "כדור-אש!" אחד מהם צועק, והחדר הקטן מתמלא באור כתום בוהק.'
  time: 11/1/2021 22:54:36
- author: יובל מישורי
  keyword: עגור
  length: 1348
  story: 'גבי הביט בשלט וגירד את ראשו המיוזע עם היד שאחזה בכובע. בידו האחרת היתה מפת
    סימון שבילים מנוילנת כהלכה, מקופלת כדי להראות את האזור בו הוא חשב שהוא נמצא. שלט
    המתכת המחליד אמר בפשטות "מושב עגור, נוסד 1950". חיפוש מדוקדק במפה לא העלה נקודת
    יישוב כזו, וגבי הביט שוב מתוסכל בשלט הקטן ליד שער היישוב. אור פנס הרחוב שהאיר
    את השלט ואת המפה צבע את שניהם בצהבהב חולני.


    הרמזים הובילו אותו ואת אחותו אל פארק בריטניה, ובתוכו אל תל עזקה. כפי הנראה הם
    איבדו את הסימון של שביל ישראל ותעו בדרך. "גבי, בוא! אני חושבת שאני יודעת את הכיוון!"
    הוא הלך אחריה אל תוך החשכה. העששית שלה היתה חזקה בצורה מעוררת התפעלות, ועדיין
    הוא הפעיל גם את הפנס שלו כדי להמשיך ולחפש התאמה למפה שבידו. הם המשיכו בהליכה זהירה
    במשך עוד מספר שעות. תוואי השטח לא היה מאוד קשה להליכה, אבל הם הקפידו לחפש את סימון
    השביל, וזה גזל מהם זמן.


    השמיים הלכו והחווירו, הכוכבים הלכו ודעכו, וכשנשאו עיניהם ראו את קרני השמש הראשונות
    על פסגת התל. הם עלו אליו בשארית כוחותם, בתקווה שלא יצטרכו לרדת ברגל. קריאה נוספת
    בכתב החידה המסתורי הפנתה אותם לאחד העצים הבודדים על ראש התל. הם חפרו שלושה מטרים
    צפונה לעץ, ובעומק של 15 ס"מ מצאו את התיבה.


    גבי פתח את התיבה ביד רועדת, ואחותו הביטה בו בהתרגשות מופגנת. בפנים היה מוט מתכתי
    לא גדול, קצת עקום ומחודד בקצהו האחד. גבי פתח את המפה והצביע על מקום מסוים. דבי
    הוציאה את המקל מהתיבה ונגעה בקצה המחודד במפה, ליד אצבעו של גבי. שניהם נעלמו בהבזק
    של פעלול זול משנות השבעים.'
  time: 11/2/2021 0:11:57
- author: גדי אלכסנדרוביץ'
  keyword: עגור
  length: 265
  story: אחרי שהתחילו לבנות את השכונה החדשה, מרוב עגורנים לא ראו את היער. כשקמנו בוקר
    אחד וראינו שכולם המריאו לשמיים והתעופפו חשבנו שאולי הם לא יכלו לסבול זה את קרבתו
    של זה; אבל כשרעידת האדמה הכתה הבנו שהם פשוט חשו בה מראש. את הריסות אתרי הבניה
    לא שיקמו, אבל גם היער לא חזר.
  time: 11/2/2021 8:51:34
- author: ליאור
  keyword: עגור
  length: 138
  story: הוא אף פעם לא ראה עגור. הוא ראה חסידות גדולות בנדידתן וקיווה לראות עגורים
    ולזהות אותם, אבל כל זה היה לפני המעצר. מאז הוא כבר לא מביט מעלה.
  time: 11/2/2021 9:00:10
- author: ג'ני פילצ'ין גלעד
  keyword: עגור
  length: 263
  story: 'היא שונאת קיץ. בחורף אפשר להסתתר. להחביא את הברכיים הבולטות במכנסי טרנינג.
    לכסות את הכרס מתחת לסווטשירט. בקיץ הכל בחוץ. בעיקר הרגליים הארוכות, הדקות. היא
    לא צריכה את הקולות מבחוץ. היא לא עיוורת. עגור, היא מסננת אל המראה.  עגור, עונה
    העולם בחוץ. רק מתי תלמד לעוף.

    '
  time: 11/2/2021 10:18:48
- author: '@theshnekel'
  keyword: דלת
  length: 197
  story: 'עמדתי מול דלת הכניסה לבית, מחזיק את המפתחות ביד. הכרחתי את עצמי לספור אחורה
    בקול, עשר, תשע… ואמרתי לעצמי בלב שבאפס אני פותח את הדלת.

    ‏באפס אני אגלה איך ישתנו החיים שלי לנצח. באפס אני אגלה מי מת לי.'
  time: 11/2/2021 10:21:29
- author: '@theshnekel'
  keyword: עגור
  length: 248
  story: הלכנו ביחד בשקט, אחד ליד השני. שנינו מעדיפים להסתכל על החול למטה מאשר על
    הים או השקיעה. לפתע נעצרת, הרמת את מבטך וראית את העגורים חולפים מעלינו. תמיד אהבת
    להסתכל על ציפורים עפות. נתת לי יד וחייכת. חייכתי בחזרה. עכשיו גם אני אוהב לראות
    ציפורים עפות.
  time: 11/2/2021 10:23:05
- author: תמיר בוכשטב
  keyword: עגור
  length: 444
  story: "כולם נודדים דרומה בחורף.\nזה קל להם. \nדורות על גבי דורות הם נדדו דרומה\
    \ בחורף.\nכל האינסטינקטים שלהם קוראים להם לנדוד.\nלי זה פחות קל.\nדורות על גבי\
    \ דורות לפני נשארו באותו מקום מאז שהם נבטו.\nגם אני נשארתי באותו מקום במשך שנים.\
    \ בלי שום צורך או רצון לנדוד.\nואז באו המסור, והתנור, והמברשת.\nואז באו הידיים,\
    \ ונתנו לי כנפיים, ועכשיו אני משהו אחר.\nואין לי את האינסטינקט הזה לנדוד. לא הייתי\
    \ צריך אותו בתור עץ.\nאבל כולם נודדים, אז גם אני נודד.\nאפילו שזה קשה."
  time: 11/2/2021 10:47:39
- author: Avish
  keyword: עגור
  length: 256
  story: 'She folds him like a paper crane:

    One sharp corner on another,

    Straighten out the crease.


    Unfold, flip over, fold again:

    Perfect origami lover.

    Hands swift, mind at ease.


    She puts him on the windowpane

    Carefully, beside the others

    Nodding in the breeze.

    '
  time: 11/2/2021 10:57:35
- author: ערן ארבל
  keyword: עגור
  length: 259
  story: אמרו לו שהוא לא יכול, שזה לא בשבילו. מישהו כמוהו בכלל מסוגל לעמוד בדרישות?
    זה מעולם לא נעשה. חייבים לחשוב על המסורת. מה ההורים שלו יחשבו? זה לא מתאים בחברה
    מנומסת. אבל הוא לא הקשיב להם. הוא עשה את המשלוח. הוא פרש כנפיים שוב רק כשהזוג
    אסף את התינוק החדש לחיכם.
  time: 11/2/2021 12:41:48
- author: דנה כץ בוכשטב
  keyword: עגור
  length: 673
  story: '"אז זה שלוש מאות שח"י עבור שלושה כרטיסים לדסקיות מדרך, מגדיר ציפורים ומשקפת,"
    אמרה הפקידה בדלפק. "עד שעתיים המתנה לדיסקיות, וצריך להחזיר אותן תוך חצי שעה."
    עמרי הביט אל תוך הסורק וחיכה שהאשראי יעבור.

    בחזרה בלובי, כבר מרחוק עמרי שמע את אגם מבקש''ת, "יהיה אפשר גלידה?"

    "נראה," איתי אמר. התכנית הייתה לשמור את הגלידה כפרס ניחומים למקרה שלא יראו ציפורים
    היום.

    בסוף הןם חיכו לדיסקיות המדרך רק חמישים דקות. "תעצומי עיניים," עמרי אמר לאגם, "וחכה
    שניתן לך את המשקפת."

    קריאות הפליאה של אגם כשהביט''ה במשקפת היו שוות בהחלט את מחיר הכרטיס, וגם את יום
    החופש שלקחו. זה אפילו היה שווה את השעה של לעמוד באמצע חלקת אדמה יבשה ולחכות שלאגם
    ימאס להסתכל עשרים שנים אחורה על הציפורים שהיו פה פעם.'
  time: 11/2/2021 13:03:09
- author: נעם פאר
  keyword: עגור
  length: 1259
  story: 'העגורים היו גאוות הגנים הקיסריים. עשרות עגורים לבנים הסתובבו בגנים, נהנים
    מטיפול מסור של עובדי הארמון. זה לא היה נדיר לכן לראות מדי פעם גם עגור טועה שנכנס
    לתוך הארמון פנימה, אבל נראה שהעגור הזה היה מבולבל במיוחד כי הוא הצליח להגיע עד
    לחדר השינה הקיסרי לפני שהמשרתות מצאו אותו. זה דרש בסוף שלושה שומרים, ארבעה יועצים
    קיסריים ושתי משרתות לחוצות עד שהצליחו להוציא אותו משם, נזהרים כמובן לא לפגוע באף
    נוצה מנוצות העגור הקדוש. בזמן שצבא של משרתות התחיל להחזיר את החדר ההפוך לקדמותו,
    שלושת השומרים צפו בעגור המבוהל בעודו מעופף אל מעבר לחומות הגן, מוודאים שאין בכוונתו
    לחזור.


    העגור עף בכבדות מעבר לחומת הגן, מעבר לחומת הארמון ומעל לגבול היער הקיסרי. אחרי
    מספר דקות הוא נחת לפני בקתה ישנה, שם חיכה לו אדונו הישיש. "נו, הצלחת?" שאל הזקן
    את העגור התשוש. בתשובה, העגור פתח מקורו והטיל לאדמה מספר שרשראות זהב מעוטרות וטבעת
    אחת משובצת אזמרגד. "יפה מאוד" התפעל האדון. הוא התחיל לבחון את התכשיטים אבל העגור
    הכניס את צווארו הארוך בינו לבין הזהב. "קרעעע" הוא צווח על הזקן. "מה קרה? דווקא
    יפה לך ככה" הוא הקניט אותו. "קרעעעע!" "בסדר, בסדר, אני מחזיר אותך" התרצה האדון.
    הוא מלמל את הלחש, נגע בראש העגור, והשוליה שלו שב והופיע בפניו. "בלעכס" הוא התלונן
    לאחר שווידא שכל חלקי גופו נמצאים במקומם, "איזה חיה מגעילה, עכשיו שבועיים יהיה
    לי טעם של נוצות בפה. בפעם הבאה אני הופך לחתול"

    '
  time: 11/2/2021 13:16:17
- author: יובל מישורי
  keyword: עגור
  length: 264
  story: 'הירו טייל לצידה של טומומי בשבילי הגן. ליבו יצא אליה, אבל הוא חשש לעשות מעשה
    שיתפרש כחוצפה.

    "ראה!" היא חייכה והצביעה על הבריכה, שם נחת עגור אפור יפהפה. גם הירו חייך, והחליט
    שסימן זה ניתן לו משמיים.

    הוא התקרב אליה ולקח את ידה העדינה בידו. לשמחתו, היא לא משכה את ידה.'
  time: 11/2/2021 13:34:29
- author: ''
  keyword: עגור
  length: 1187
  story: 'דניאל סיים במהירות את הקורנפלקס ורץ לפארק השעשועים. הוא ניגש קודם כל אל
    האיקס-עיגול, נעמד מול הגלילים הצהובים. "איקס" אמר, וסובב גליל בידו הימנית. "עיגול"
    אמר, וסובב אחר בידו השמאלית. לאחר כמה דקות כאלו, ניגש אל ספינת הפיראטים, נעמד
    עליה בסנדליו, וניסה שלא ליפול. "איזון טוב" לחש לעצמו, ומיד נפל אל החול, ועלה שוב.
    "נו, דיי, אתה הורס!" צעקו לו הילדים, אבל דניאל המשיך לנסות, עושה את המיטב שיכל
    כדי לא לבכות אחרי כל נפילה. הוא החל להשתפר, אבל כבר היה מאוחר מידי. יוני נכנס
    לפארק עם החברים שלו וצעק אליו, "דניאל! בוא, בוא, יא זבל!"

    דניאל היה בן שש, בשנה גדול מיוני, וגבוה יותר, אבל יוני היה מוצק וחזק ממנו. הוא
    התקרב לעשר פסיעות מיוני וחבריו, ליבו הולם בחזקה, הניף את שתי ידיו לצדדים כמו כנפיים,
    והרים את ברך שמאל גבוה ככל שיכל. יוני רץ אליו, צורח, ודניאל בתנופה הוריד את רגלו
    השמאלית ובעט בימנית. עקב הסנדל פגע ישירות באפו של יוני, והוא עף לחולות כמו אבן,
    דם יורד מאפו.

    דניאל הביט ביוני השוכב, ובדם שהמשיך לזלוג מאפו. לא היה דם בסרט, או בשום סרט אחר
    שהרשו לו לראות. החברים של יוני נעלמו, והעיגול הרטוב בחול נעשה גדול ואדום יותר
    ויותר. דניאל התכופף לראות, האף של יוני נראה כאילו הוא לא במקום הנכון, מקופל פנימה,
    ולפני שדניאל יכל לעצור את עצמו, הוא הקיא על יוני שאריות קורנפלקס חצי מעוכלות.'
  time: 11/2/2021 14:35:14
- author: הראל ודותן
  keyword: דלת
  length: 4274
  story: "הדלת של חדר שתים \\ מיומנו של ילד כאפות \nהדלת של חדר שתים שבפנימייה ד'\
    \ הייתה תמיד סגורה. הראל, עמד ליד הדלת הסגורה והבהה בספרה שתים מרוססת על הדלת\
    \ בספריי שחור. הוא יכל לשמוע את הצחקוקים מעברה השני של הדלת. הוא לא צחק. הוא עמד\
    \ בצד השני של הדלת לבד. הוא יכל רק להריח את ריחות המטעמים שהתבשלו שם, אבל לא לטעום.\
    \ כמו בפעם ההיא שפנימייה ד' התמלאה בריח של פנקייקים, אבל מי שהיה מעברה השני של\
    \ דלת חדר שתים לא היה יכול לטעום. זה מאוד כאב להראל, לעמוד כך ליד הדלת הסגורה.\
    \ לבדו.\nהדלת של חדר שתים שבפנימייה ד' הייתה תמיד סגורה. יובל עמד ליד הדלת הסגורה\
    \ ווידה שהדלת לגמרי סגורה ושאף אחד לא יפתח אותה. הוא בדיוק נכנס מהחלון עם קופסא\
    \ מלאה בשוקולדים והוא רוצה להיות בטוח שכשהוא יאכל אותם אף אחד לא יכנס פתאום והוא\
    \ יצטרך לחלוק איתו. כמו בפעם ההיא שהם הכינו פנקייקים ואביאל הגיע והכריח אותם להביא\
    \ לו. אז הפעם יובל וידה שהדלת סגורה לגמרי ושאף אחד לא יכול להיכנס.\nהדלת של חדר\
    \ שתים שבפנימייה ד' הייתה תמיד סגורה. דניאל ישב במיטה שלו וראה סרט במחשב שהוא\
    \ הגניב לפנימייה. כשיובל נכנס מהחלון עם קופסת השוקולדים דניאל אמר לו לדאוג שהדלת\
    \ סגורה לגמרי, כדי שאף אחד לא יכנס באמצע ויפריע להם לראות את הסרט. וגם, כמובן,\
    \ כדי שהם לא יצטרכו לחלוק את השוקולד עם עוד אנשים וככה יישאר להם יותר. אחרי הכל,\
    \ לא כל כך פשוט לגנוב שוקולדים מהמטבח ועד שהם הצליחו הם לא ששו במיוחד לחלוק אותם.\
    \ ואותו דבר לגבי המחשב. אז דניאל ביקש מיובל לדאוג שהדלת לגמרי סגורה ושאף אחד לא\
    \ יוכל להיכנס.\nהדלת של חדר שתים שבפנימייה ד' הייתה תמיד סגורה. זה היה מאוד חשוב\
    \ לעומר שהדלת תהיה סגורה, כי עומר תמיד היה מתעסק בכל מיני דברים סודיים שבוודאי\
    \ היה אסור להתעסק איתם. כל מיני אבקות ונוזלים, חלקי מציתות וכדורים. אז עומר פשוט\
    \ דאג שהדלת תהיה סגורה היטב ואם הוא היה צריך משהו מבחוץ הוא יוצא ונכנס חזרה לחדר\
    \ מהחלון. באותה הפעם עומר הביא מברגה כדי לתקן את הארון שלו ושל יחיאל, וכדי להיות\
    \ בטוח ממש שאף אחד לא נכנס הוא דאג שהדלת סגורה היטב. גם אחרי שיובל ודניאל אמרו\
    \ לו שהם כבר ווידאו שהדלת סגורה היטב ושאף אחד לא יכול להיכנס.\nהדלת של חדר שתים\
    \ שבפנימייה ד' הייתה תמיד סגורה. יחיאל ישב ליד דניאל וראה איתו את הסרט, אבל בכל\
    \ פעם שהיה חשד שמישהו עומד לפתוח את הדלת דניאל מיד סגר את המחשב והחביא אותו בארון.\
    \ לא היה בכלל כיף לראות ככה סרט, אז ליחיאל היה מאוד נוח שהדלת של החדר תמיד סגורה.\
    \ הוא בסך הכל היה צריך להיכנס ולצאת מהחלון והוא היה נהנה מכל ההטבות שחדר שתים\
    \ יכול להציע לדיריו. מטעמים גנובים מהמטבח, סרט טוב מידי פעם בערבים, ואם משהו היה\
    \ נשבר ואב-הבית היה מתעכב, אז ל עומר היה תמיד את כל הציוד לערוך כל תיקון בעצמו.\
    \ דניאל ויחיאל צפו בסרט במחשב וצחקו בזמן שעומר בדיוק ניסה לסגור את הדלת היטב ולוודא,\
    \ למרות שהדלת כבר הייתה סגורה היטב, שבוודאות בוודאות אף אחד לא יכול להיכנס.\n\
    הדלת של חדר שתים שבפנימייה ד' הייתה תמיד סגורה. אבל לאביאל, הילד החזק והחסון ביותר\
    \ מהפנימייה השכנה, זה לא הפריע. שום דלת סגורה לא תעצור אותו מלהיכנס לחדר שתים.\
    \ מה גם שזאת לא הייתה ההטבה היחידה שהשרירים של אביאל סיפקו לו, רק חזותם האימתנית\
    \ הייתה מספקת כדי שגם לאחר שאביאל יכנס לחדר שתים שבפנימייה ד' הוא יזכה להנות מההטבות\
    \ השונות שדיירי החדר יכלו להציע. סרט טוב, אוכל טעים, ואם הוא היה רוצה להדליק איזה\
    \ סגריה אז לעומר היה את כל המציתות בעולם. בנוסף, אביאל תמיד יכל להציע את אבטחתו\
    \ במידה ומשהו ישתבש. אם מישהו אפילו ינסה לפתוח את הדלת, אז עכשיו אתם יכולים להיות\
    \ בטוחים שהוא לא יצליח להיכנס.\nהדלת של חדר שתים שבפנימייה ד' הייתה תמיד סגורה.\
    \ אבל לאיתן, הילד המקובל ביותר בשכבה, זה לא מפריע כלל. כדי להיכנס כל מה שהוא צריך\
    \ זה להגיד את שמו בקול רם ומיד הדלת הייתה נפתחת בפניו יחד עם פניהם המזמינות של\
    \ יושבי החדר וכל מטעמיהם מונחים לפניו. כמובן שגם מושב טוב מול המחשב היה מיד מתפנה\
    \ עבורו, ואם הוא היה צריך איזה שהוא ציוד מעומר, הוא תמיד היה יכול להיות בטוח שעומר\
    \ ייתן לו. זה היה מאוד נוח לאיתן, שככה כל דלת נפתחת בפניו. גם אם זו דלת שסגורה\
    \ היטב היטב כדי שאף אחד לא יוכל להיכנס.\nהדלת של חדר שתים שבפנימייה ד' הייתה תמיד\
    \ סגורה. הראל, עמד ליד הדלת הסגורה והבהה בספרה שתים מרוססת על הדלת בספריי שחור.\
    \ זאת לא הייתה הדלת הסגורה הראשונה שנעלה את הראל לבד בחוץ. היה גם את הדלת של חדר\
    \ שלוש הסמוך. וגם את הדלת של חדר ארבע, הממד.\nוגם את הדלת של פנימייה ג' השכנה.\n\
    וגם את הדלת של כיתה ט'1.\nוגם של כיתה ט'3.\nוגם של כיתה ט'2. הכיתה שלו.\nוגם הדלת\
    \ של הסניף.\nוגם הדלת חדר המוזיקה.\nוהדלת של הזולה.\nוהדלת של החדר מורים.\nזה\
    \ מאוד כאב להראל, לעמוד כך ליד כל הדלתות הסגורות. לבדו. למרות שבפעם האחת כשהדלת\
    \ כן נפתחה, ובטון מלא רחמים הוזמן הראל להיכנס פנימה, הוא לא נכנס.  כנראה שאחרי\
    \ שאתה עומד אפילו בפני הדלת של הבית שלך סגורה לפניך, הראש, גם עם כל הלוגיקה ההגיונית\
    \ שבעולם, לא יצליח לשכנע את הלב שהוא רצוי.\n\n"
  time: 11/2/2021 15:07:06
- author: הראל ודותן
  keyword: דלת
  length: 4274
  story: 'הדלת של חדר שתים \ מיומנו של ילד כאפות.

    הדלת של חדר שתים שבפנימייה ד'' הייתה תמיד סגורה. הראל, עמד ליד הדלת הסגורה והבהה
    בספרה שתים מרוססת על הדלת בספריי שחור. הוא יכל לשמוע את הצחקוקים מעברה השני של
    הדלת. הוא לא צחק. הוא עמד בצד השני של הדלת לבד. הוא יכל רק להריח את ריחות המטעמים
    שהתבשלו שם, אבל לא לטעום. כמו בפעם ההיא שפנימייה ד'' התמלאה בריח של פנקייקים,
    אבל מי שהיה מעברה השני של דלת חדר שתים לא היה יכול לטעום. זה מאוד כאב להראל, לעמוד
    כך ליד הדלת הסגורה. לבדו.

    הדלת של חדר שתים שבפנימייה ד'' הייתה תמיד סגורה. יובל עמד ליד הדלת הסגורה ווידה
    שהדלת לגמרי סגורה ושאף אחד לא יפתח אותה. הוא בדיוק נכנס מהחלון עם קופסא מלאה בשוקולדים
    והוא רוצה להיות בטוח שכשהוא יאכל אותם אף אחד לא יכנס פתאום והוא יצטרך לחלוק איתו.
    כמו בפעם ההיא שהם הכינו פנקייקים ואביאל הגיע והכריח אותם להביא לו. אז הפעם יובל
    וידה שהדלת סגורה לגמרי ושאף אחד לא יכול להיכנס.

    הדלת של חדר שתים שבפנימייה ד'' הייתה תמיד סגורה. דניאל ישב במיטה שלו וראה סרט
    במחשב שהוא הגניב לפנימייה. כשיובל נכנס מהחלון עם קופסת השוקולדים דניאל אמר לו
    לדאוג שהדלת סגורה לגמרי, כדי שאף אחד לא יכנס באמצע ויפריע להם לראות את הסרט. וגם,
    כמובן, כדי שהם לא יצטרכו לחלוק את השוקולד עם עוד אנשים וככה יישאר להם יותר. אחרי
    הכל, לא כל כך פשוט לגנוב שוקולדים מהמטבח ועד שהם הצליחו הם לא ששו במיוחד לחלוק
    אותם. ואותו דבר לגבי המחשב. אז דניאל ביקש מיובל לדאוג שהדלת לגמרי סגורה ושאף אחד
    לא יוכל להיכנס.

    הדלת של חדר שתים שבפנימייה ד'' הייתה תמיד סגורה. זה היה מאוד חשוב לעומר שהדלת
    תהיה סגורה, כי עומר תמיד היה מתעסק בכל מיני דברים סודיים שבוודאי היה אסור להתעסק
    איתם. כל מיני אבקות ונוזלים, חלקי מציתות וכדורים. אז עומר פשוט דאג שהדלת תהיה
    סגורה היטב ואם הוא היה צריך משהו מבחוץ הוא יוצא ונכנס חזרה לחדר מהחלון. באותה
    הפעם עומר הביא מברגה כדי לתקן את הארון שלו ושל יחיאל, וכדי להיות בטוח ממש שאף
    אחד לא נכנס הוא דאג שהדלת סגורה היטב. גם אחרי שיובל ודניאל אמרו לו שהם כבר ווידאו
    שהדלת סגורה היטב ושאף אחד לא יכול להיכנס.

    הדלת של חדר שתים שבפנימייה ד'' הייתה תמיד סגורה. יחיאל ישב ליד דניאל וראה איתו
    את הסרט, אבל בכל פעם שהיה חשד שמישהו עומד לפתוח את הדלת דניאל מיד סגר את המחשב
    והחביא אותו בארון. לא היה בכלל כיף לראות ככה סרט, אז ליחיאל היה מאוד נוח שהדלת
    של החדר תמיד סגורה. הוא בסך הכל היה צריך להיכנס ולצאת מהחלון והוא היה נהנה מכל
    ההטבות שחדר שתים יכול להציע לדיריו. מטעמים גנובים מהמטבח, סרט טוב מידי פעם בערבים,
    ואם משהו היה נשבר ואב-הבית היה מתעכב, אז ל עומר היה תמיד את כל הציוד לערוך כל
    תיקון בעצמו. דניאל ויחיאל צפו בסרט במחשב וצחקו בזמן שעומר בדיוק ניסה לסגור את
    הדלת היטב ולוודא, למרות שהדלת כבר הייתה סגורה היטב, שבוודאות בוודאות אף אחד לא
    יכול להיכנס.

    הדלת של חדר שתים שבפנימייה ד'' הייתה תמיד סגורה. אבל לאביאל, הילד החזק והחסון
    ביותר מהפנימייה השכנה, זה לא הפריע. שום דלת סגורה לא תעצור אותו מלהיכנס לחדר שתים.
    מה גם שזאת לא הייתה ההטבה היחידה שהשרירים של אביאל סיפקו לו, רק חזותם האימתנית
    הייתה מספקת כדי שגם לאחר שאביאל יכנס לחדר שתים שבפנימייה ד'' הוא יזכה להנות מההטבות
    השונות שדיירי החדר יכלו להציע. סרט טוב, אוכל טעים, ואם הוא היה רוצה להדליק איזה
    סגריה אז לעומר היה את כל המציתות בעולם. בנוסף, אביאל תמיד יכל להציע את אבטחתו
    במידה ומשהו ישתבש. אם מישהו אפילו ינסה לפתוח את הדלת, אז עכשיו אתם יכולים להיות
    בטוחים שהוא לא יצליח להיכנס.

    הדלת של חדר שתים שבפנימייה ד'' הייתה תמיד סגורה. אבל לאיתן, הילד המקובל ביותר
    בשכבה, זה לא מפריע כלל. כדי להיכנס כל מה שהוא צריך זה להגיד את שמו בקול רם ומיד
    הדלת הייתה נפתחת בפניו יחד עם פניהם המזמינות של יושבי החדר וכל מטעמיהם מונחים
    לפניו. כמובן שגם מושב טוב מול המחשב היה מיד מתפנה עבורו, ואם הוא היה צריך איזה
    שהוא ציוד מעומר, הוא תמיד היה יכול להיות בטוח שעומר ייתן לו. זה היה מאוד נוח לאיתן,
    שככה כל דלת נפתחת בפניו. גם אם זו דלת שסגורה היטב היטב כדי שאף אחד לא יוכל להיכנס.

    הדלת של חדר שתים שבפנימייה ד'' הייתה תמיד סגורה. הראל, עמד ליד הדלת הסגורה והבהה
    בספרה שתים מרוססת על הדלת בספריי שחור. זאת לא הייתה הדלת הסגורה הראשונה שנעלה
    את הראל לבד בחוץ. היה גם את הדלת של חדר שלוש הסמוך. וגם את הדלת של חדר ארבע, הממד.

    וגם את הדלת של פנימייה ג'' השכנה.

    וגם את הדלת של כיתה ט''1.

    וגם של כיתה ט''3.

    וגם של כיתה ט''2. הכיתה שלו.

    וגם הדלת של הסניף.

    וגם הדלת חדר המוזיקה.

    והדלת של הזולה.

    והדלת של החדר מורים.

    זה מאוד כאב להראל, לעמוד כך ליד כל הדלתות הסגורות. לבדו. למרות שבפעם האחת כשהדלת
    כן נפתחה, ובטון מלא רחמים הוזמן הראל להיכנס פנימה, הוא לא נכנס.  כנראה שאחרי שאתה
    עומד אפילו בפני הדלת של הבית שלך סגורה לפניך, הראש, גם עם כל הלוגיקה ההגיונית
    שבעולם, לא יצליח לשכנע את הלב שהוא רצוי.


    '
  time: 11/2/2021 15:07:38
- author: איידן סוייר
  keyword: עגור
  length: 2386
  story: "\"אימא, הכנתי לך עגור!\"\nחן הגישה לי נייר סגול מקופל לשתי כנפיים מעוינות,\
    \ ששתיים מצלעותיו בולטות לזנב וצוואר עם מקור שהתקפל מתוכו.\n \"איזה יופי, מתוקה\"\
    , ונישקתי אותה על המצח כשהתיישבתי לידה ועצרתי את הדמעות בכוח. כבר היו לי לפחות\
    \ חמישה עגורים, וגם הם רק מהשבוע האחרון, אבל לא נראה שהיא מודעת לכך. העיקר הכוונה,\
    \ הזכרתי לעצמי.\n \"באת לקחת אותי הביתה?\"\n \"הלוואי. אני מקווה שבימים הקרובים\"\
    .\n \"נמאס לי להיות כאן\".\n \"זהו? כבר התחלת לרחם על עצמך?\" שאלתי בחיוך, \"\
    לא עוד הרבה זמן. אני מבטיחה\".\n\nכשהסתיימו שעות הביקור הבחנתי בד\"ר גרוס, מנמנמת\
    \ על כיסא בחדר קטן שנראה כמו מטבחון, כנראה נחה בין המטופלים במשמרת האינסופית.\
    \ ניגשתי אליה בעדינות.\n \"סליחה?\" לחשתי.\nהיא התעוררה בבהלה קלה וניערה את ראשה.\n\
    \ \"מצטערת! הכול בסדר?\"\n \"רציתי רק לשאול אם יש התקדמות, כי האחיות לא אמרו לי...\"\
    \n \"כן\", נראה שהיא מארגנת את המידע בראשה ושולפת אותו בן רגע, \"אתמול הצלחנו\
    \ לנהל שיחה מלאה על המצב הרפואי שלה. אני לא יודעת אם היא זוכרת על מה דיברנו, אבל\
    \ אז היא הצליחה להשתמש בהרבה מילים מקצועיות, כמו אישה בגילה ולא כמו ילדה בת 6.\
    \ את יכולה לומר שהמשכת לראות התקדמות גם היום?\"\nהנדתי בראשי. \"היא שוב קראה לי\
    \ אימא\".\n \"כן... בקשר לזה, התייעצתי עם הפסיכיאטרית שלנו, אבל היא עדיין לא חזרה\
    \ אליי. חן בבירור מזהה אותך כאדם קרוב, ואת בגיל מתאים יחסית למה שהיא חושבת שהיא,\
    \ אז זו ההשלמה שהמוח שלה עושה. הבנתי שהאימא האמיתית שלה היא הסיבה שבגללה היא כאן?\"\
    \nהנהנתי. \"באותו יום רבנו בגלל... לא חשוב, היא נסעה בחזרה לבית של ההורים שלה,\
    \ למרות שהיא הייתה אומרת שהיא מעדיפה למות ולא לחזור לשם. כנראה היא לא ראתה אפשרות\
    \ אחרת. לא הייתי יודעת את זה לולא השכנים הזעיקו משטרה, אבל כבר היה מאוחר מדי\"\
    .\nלאחר מחשבה ארוכה, ד\"ר גרוס אמרה, \"בדרך כלל לא הייתי מציעה להסתיר ממנה מה\
    \ אתן באמת, אבל נשמע שהמוח שלה מתמודד עם כל כך הרבה, ואני לא יודעת איך היא תעמוד\
    \ בזה. בינתיים אני חושבת שהכי טוב שפשוט תהיי כאן איתה\".\n\"זה ברור\", אמרתי,\
    \ \"אני אחזור מחר\".\nכבר פניתי להמשיך אל המעלית, כשהבחנתי בציפור הנייר הכחולה\
    \ מונחת על בר המים.\n \"אני רואה שגם את קיבלת עגור\", הראיתי לה את הציפור הסגולה\
    \ שלי.\n \"היא תמיד אהבה אוריגמי?\"\n \"מאז שהכרתי אותה\", עניתי, \"כנראה לפחות\
    \ מאז שהייתה ילדה\".\n \"זה טוב. זה מגרה את המוח שלה וגם משהו מהחיים שלה. אם כי\
    \ אני מאמינה שנראה התקדמות גדולה יותר אם היא לא תכין את אותו הדבר כל הזמן\".\n\
    \ \"כן, ככה הנחתי, עגור זה הקיפול הכי בסיסי\".\n\nוכשחזרתי למחרת, מצאתי אותה יושבת\
    \ על המיטה, מקפלת נייר ורוד על השידה.\n \"אימא!\" היא קראה בפנים מוארות, \"רק\
    \ התחלתי, מה את רוצה שאני יקפל היום?\"\nהתיישבתי על המיטה שלה וליטפתי את שיערה.\
    \ \"אני חושבת שהיום אני רוצה עגור\"."
  time: 11/2/2021 15:35:11
- author: רבקה צוראל
  keyword: דלת
  length: 609
  story: "היא הייתה בטוחה שהיו אמורים להיות לשמלה כיסים. ככה קראו לה באתר \"כיס קז'ואל\
    \ כחול\" או שאולי היא מתבלבלת וזו \" צדפה כחולה יומיום\" לא משנה היא תחליף. טוב\
    \ היא תלבש מכנסיים, למה יש רק תפר שמדמה כיס? טוב, היא כבר מאחרת היא תקח את המעיל\
    \ וכבר תשים בו את הדברים זאת רק קפיצה קטנה לבר השכונתי עם חברות. גם לו נעלמו הכיסים\
    \ היא הייתה בטוחה שיש לו, יש לה זכרון מעומעם מתחילת העונה שמצאה בו 10 ₪ ומסכה\
    \ ממגפה שנכחדה ושניהם שמחו אותה. זאת בטח העייפות. אבל היא לא תוותר כל כך הרבה\
    \ זמן הן מנסות להפגש ותמיד יש משהו. אין ברירה היא תקח את התיק. \n\nהן כולן עם\
    \ תיק, זה הדבר הראשון שהיא ראתה שנכנסה בדלת של הבר השכונתי.\n\n\n#סיפור_אימה"
  time: 11/2/2021 15:40:41
- author: סופי טני
  keyword: דלת
  length: 860
  story: 'האגדה מספרת על איש זקן שהיה מהלך ברחובותיה של עיירה ולגבו קשורה דלת עץ ישנה.
    שנים רבות היה הזקן מהלך ולגבו הדלת, ואיש מעולם לא שאלו לשמו. פעמים רבות שאלו למעשיו,
    מן החשש שמא מתנכל הוא לאנשי העיירה או לבתיה, אולם האיש מעולם לא הזיק לנפש חיה.
    לעיתים היה מדבר בקול אל עצמו, מנאץ אל עבר השמיים או נובח לכלבים ברחוב. נערי העיירה
    היו מקניטים אותו בעוברו, לעיתים השליכו אבנים, לפרקים ביקשו שיוריד את הדלת. והאיש
    תמיד המשיך בדרכו, כאילו לא פנה אליו איש בדבר מעולם.

    בוקר אחד מצאוהו העוברים והשבים, והוא קפוא כאבן בשלג. הביאוהו אל הרופא, שם הושכב
    על צידו ונעטף בשמיכה חמה. יצא הרופא לטפל באחר שביקש אותו, ולחדר השקט נכנסה ילדה
    קטנה. איש לא הבחין בה כשנכנסה, וגם הזקן לא נתן דעתו עליה. עמדה הילדה במשך דקות
    ארוכות והתבוננה בזקן, ולאחריהן הלכה סביבו, נתנה ידה בידית הדלת שבגבו ומשכה. מתוך
    הדלת הפתוחה בקע אור קטן ומראה של ילד פעוט, היושב ופניו בין ברכיו, והוא בוכה ובוכה.

    '
  time: 11/2/2021 18:57:22
- author: Z4Zima
  keyword: דלת
  length: 249
  story: הוא שומע גניחות מעבר לדלת, וכל הדם גועש לו בגוף, אי אפשר לטעות באנחות העונג
    שלה. ההתנשפויות המקוטעות, הקול שמתחדד ונעצר, הרווחה שמתפשטת במיתרי הקול שלה עם
    כל מהלומה. כן, גם את הדי הגוף הזר שפוגש בגופה המזמין של אשתו הוא שומע מבעד לדלת,
    שמוגפת בפניו.
  time: 11/2/2021 19:14:08
- author: Z4Zima
  keyword: עגור
  length: 505
  story: '״מה את צווחת כמו כרוכיה?״ הדהדו מילות הרעל של אמא שלה, כשהיא טרקה אחריה
    את הדלת ופרצה בריצה ארוכה, בין העצים אל השדות, ועד למאגר הגדול שמחכה לגשם. הדמעות
    שלה יבשו. היא נשכבה ארצה ונתנה לסרעפת להתמלא אוויר. שולחת יד עדינה להרגיע את הכאב
    בדרך הכי מהירה שהיא מכירה.

    מבעד למכנסיים והתחתונים, היא פגשה את המאגר הפרטי שלה, שנענה בפכפוך למגעה המלטף,
    הנעים, המרפרף. כשהשיא הכה בה בקע מגופה המתפתל קול עמוק וגרוני. היא פקחה את עיניה
    וראתה להקת עגורים חולפת מעליה בv מלכותי. לו יכלה גם היא לעזוב את העמק ולעוף איתם.'
  time: 11/2/2021 19:16:20
- author: LiorSchejter
  keyword: עגור
  length: 541
  story: 'מזרון. במרכז אולם התעמלות, ואני מציץ דרך הדלת, מהתקרה.

    אור שוטף את האולם דרך חלון גדול בצד. אני מחליט לקפוץ פנימה, מעריך שנפילה מ 3 מטרים
    על מזרון לא תהרוג אותי.

    האולם ריק, אבל האורות דולקים וקולות נשמעים דרך דלת בצד. על הקירות אפשר לראות הרבה
    פוסטרים של אומנויות לחימה, מעליהם בגדול White Crane Dojo.


    הדלת נפתחת והקולות עכשיו יותר ברורים. ילד צעיר, כבן 8 נכנס וקורא לחברו באנגלית
    עם מבטא ישראלי ברור - gimme a second.

    אני מביט בו, לרגע לא מזהה, הוא נעצר, מופתע, מסתכל עליי, לא מבין. ומיד בורח חזרה
    דרך הדלת שנטרקת בכוח.

    ואז אני מזהה אותו.

    '
  time: 11/2/2021 22:05:47
- author: C_Gustav
  keyword: עגור
  length: 66
  story: 'ערפל מסביב

    וקריאה בודדה

    ואם אין מי שישמע?

    האין הציפור בכל זאת

    לבד?'
  time: 11/2/2021 22:36:24
- author: ג'ני פילצ'ין גלעד
  keyword: משקפת
  length: 264
  story: זוג כוסות רידל. ז'קט עור ישן. תריסר קלסיקות מד"ב. הכל ארוז בארגזים - חוץ
    מהמשקפת של אבא. אותה יקח איתו בתרמיל הגב. ישים אותה על השידה ליד המיטה האלמונית
    הבאה. כמו בכל יום מאז אבא הראה לו איך להסתכל דרכה הפוך, לעשות את הצרות קטנות-קטנות
    ולהכניס אותן לקופסת גפרורים.
  time: 11/2/2021 22:57:59
- author: דותן צור
  keyword: עגור
  length: 389
  story: 'עמדנו בתור לעלות לעגלות שיובילו אותנו לתוך השמורה.

    גמענו בשקיקה כל פיסת מידע שהמדריכה זרקה עלינו.

    ורד, אחותי, אמרה שבטח נשכח את רוב מה שנשמע.

    רציתי להאמין שזה לא נכון, אבל בדיעבד היא צדקה.


    ראינו שקנאים, חסידות, אנפות, כמה עיטים, וגם שלדג קטנטן.

    גשם קל החל לרדת ממש לפני שנגמר את הסיור בשמורה.

    ורד ואני הלכנו להביא את הרכבים שחנו רחוק מהכניסה.

    עגור בודד עף מעלינו, כאילו מבקש שנחזור בהקדם.'
  time: 11/2/2021 22:58:54
- author: יעל כנען
  keyword: דלת
  length: 612
  story: 'הוא פתח את הדלת ורק תחתונים לגופו. למרות המבוכה הברורה שהייתה אמורה לעלות
    בה כל מה שעלה היה כאב למראה גופו שאיבד מעוצמתו, ותחתוניו עם ההדפס שהזכירו לה תחתונים
    של ילד. היא הביטה בו הולך ונעשה כחוש יותר ויותר בכל ביקור בעודו מגרד את עצמו למוות,
    ידיו עוברות שוב ושוב בשערות ראשו שהלבינו זה מכבר.

    "רוצה לשתות משהו? אולי קפה"

    "לא תודה, בדיוק שתיתי" השיבה. לא רוצה לפגוע בו, אבל בדידותו מנקרת בה.

    "את אף פעם לא רוצה לשתות" אמר בחיוך.

    "נכון, כי אז אני צריכה לשירותים, ולך תחפש שירותים כשאתה בדרכים…" השיבה לו בחיוך
    נבוך ובכנות שאפשרית לפעמים רק בין שני אנשים שיודעים שבקרוב לא ייפגשו שוב לעולם.


    #סיפורונובמבר

    #דלת





    '
  time: 11/3/2021 1:50:56
- author: LateTrain_
  keyword: עגור
  length: 259
  story: '‏כל ערב, לפני השינה, הם היו מתכרבלים. עוד יום עבר, עוד יום ביחד, והזמן יחדיו
    הולך ופוחת.

    "איך אדע שאתה תהיה בסדר?" היא בכתה

    "את תדעי. אני אשלח סימן, ואת תדעי שהכאב נגמר" הוא אמר.

    שבוע אחרי ההלוויה, היא הרימה מבט וראתה את העגור. גדול, לבן, פורס כנפיים. וחייכה.'
  time: 11/3/2021 6:11:42
- author: 'ליאור '
  keyword: משקפת
  length: 151
  story: 'המשקפת הייתה חזית הטכנולוגיה - בשום מקום בעולם לא הגיעו קרוב לפיתוח דומה.
    בכל זאת הורה שר הביטחון לגנוז אותה, כי משקפת שמאפשרת צפייה בעבר תפגע בהסברה.

    '
  time: 11/3/2021 7:35:54
- author: תמיר בוכשטב
  keyword: משקפת
  length: 2701
  story: 'הים הכחול השתרע ללא הפרעה לכל הכיוונים ועד לאופק, רגוע ושליו.

    הספינה שעליה עמד רב החובל בהקה באור השמש, מצוחצחת וגאה.

    המעיל והכובע שהכריזו על דרגתו עבור כל מי שהסתכל היו חדשים ונטולי רבב.

    הוא היה רב חובל חדש, על ספינה חדשה, והוא היה נחוש בדעתו להגיע ליעד בשלום.


    הוא לא נתן לים השליו להרגיע אותו. האזור הזה של הים היה ידוע בריבוי מפלצות ופיראטים,
    והוא לא התכוון לתת להם לתפוס אותו לא מוכן.

    המשקפת בידו היתה ההפך המוחלט לספינה ולרב החובל. היא היתה ישנה וחבוטה, וגוף הארד
    שלה היה סרוט ומלוכלך. רק העדשות היו חדשות ונקיות.

    היא עלתה לו יותר ממה שמשקפת חדשה היתה עולה, ועדיין היתה זולה ביחס למה שהמוכר הבטיח
    לו.

    "עם המשקפת הזאת, אתה תמיד תראה את האוייב מתקרב"

    קסם חזק, שאמור לאתר את הזיז על רקע ענני הסופה, למצוא מפלצות ים גם כשהן צוללות
    עמוק מתחת לפני השטח, ואפילו לחדור דרך אשליות של קוסמי הפיראטים.

    רב החובל הרים את המשקפת לעינו, והביט על הים השליו.


    ***


    הים הכחול השתרע ללא הפרעה לכל הכיוונים ועד לאופק, רגוע ושליו.

    הספינה שעליה עמד רב החובל בהקה באור השמש, מפרשיה המרוטים מתנופפים ברוח.

    המעיל והכובע שהכריזו על דרגתו עבור כל מי שהסתכל ניתלו עליו ללא צורה, ספוגים במי
    ים.


    הזיז היה הרחק מאחוריהם, והנזק שהתקפתו גרמה הסתכם, בסופו של דבר, בשבוע של מנוסה
    חסרת שינה וקרעים במפרשים, שתוקנו מאז.

    זה היה יכול להיות הרבה יותר גרוע, אם המשקפת לא היתה מראה לו את המתאר של הציפור
    הענקית בתוך העננים.

    אם הוא לא היה מאיץ במלחים שלו ומתחיל לברוח הרבה לפני שהיא היתה מוכנה לתקוף.


    הקסם של המשקפת עבד, בדיוק כמו שהובטח לו.

    "עם המשקפת הזאת אתה תמיד תראה את האוייב מתקרב".


    רב החובל הרים את המשקפת לעינו, והביט על הים השליו.


    ***


    הים הכחול השתרע ללא הפרעה לכל הכיוונים ועד לאופק, רגוע ושליו.

    הספינה שעליה עמד רב החובל התנודדה מצד לצד, החור שנפער בצידה מכוסה בקרשים חדשים..

    המעיל שהכריז על דרגתו עבור כל מי שהסתכל נתלה עליו ללא צורה, ספוג במי ים. הכובע
    אבד מתישהו במהלך השבוע.


    הקראקן הצליח להתקרב הרבה יותר מדי לפני שהמשקפת מצאה אותו, וזרועות הציד שלו פגעו
    בספינה, ולקחו איתן חלק מהמלחים.

    אבל הספינה שרדה את המתקפה, ורב החובל עדיין היה נחוש בדעתו להגיע ליעד.

    הוא לא ייתן לעוד אוייב להתגנב אליו. בשביל זה היתה לו את המשקפת.

    ועד עכשיו, עם המשקפת הזאת הוא תמיד ראה את האוייב מתקרב.

    הוא הרים את שהמקפת לעינו, והביט על הים השליו.


    ***


    מבט מקרוב היה מזהה את שאריות המעיל המפואר בקרעים שעדיין ניתלו ממנו.

    גם את פניו של רב החובל עדיין אפשר היה לזהות מעבר לזקן העבות.

    והמשקפת שבידו נשארה ללא שינוי במשך השנים שהוא בילה על האי הבודד עליו שודדי הים
    נטשו אותו.


    זה לא היה אי רע להיות נטוש עליו. מי מתוקים היו זמינים מהאגם, ובין אגוזי הקוקוס
    והציפורים, תמיד היה לו מה לאכול.

    אבל לאחר שנים על האי, הוא רצה שינוי יותר מכל דבר אחר.

    הוא לא ידע איזה אוייב יגיע, ומה יקרה לו בהמשך, אבל הוא ידע שבלי שום ספק הוא כבר
    לא יהיה לבד על האי.

    הוא הרים את המשקפת לעינו, והביט על הים השליו.

    אחרי הכל, עם המשקפת הזאת, הוא תמיד ראה את האוייב מתקרב.'
  time: 11/3/2021 8:21:08
- author: ערן ארבל
  keyword: משקפת
  length: 263
  story: הוא היה שופט גבוה בארץ למשך זמן רב. יותר מרובם. אנשים פחדו ממנו, פחדו מהיכולת
    שלו להגיע לאמת. נטו להגיד שהוא יכול לבחון לב וכליות. כל פעם שנכנס מקרה חדש להיכלו
    הוא חשב על המשקפת המיוחדת במשרדו והתחלחל. הוא עשה זאת פעם אחת ולא עוד, לא אוהב
    דם, מעדיף להשתמש במילים.
  time: 11/3/2021 8:43:53
- author: סופי טני
  keyword: עגור
  length: 1646
  story: "\"כל המוסיף – גורע\", ככה תמיד היתה אומרת לי סימה המורה לאמנות, כשעבדתי\
    \ על הציורים שלי. אני לא ידעתי אף פעם מתי לגמור ציור. תמיד הוספתי עוד קו, עוד\
    \ שכבה של צבע, עוד אלמנט עם עוד סימבול ליצירה עמוסה כל כך שהיא גורמת לעיניים שלך\
    \ לדמוע. עד היום אני ככה. כל הזמן אני מוסיף ואני יודע שאני צייר גרוע. אני גם אבא\
    \ גרוע, כי אני לא יודע להגיד \"לא\" לילדות שלי. אז בארוחת הערב הן מקבלות גם סלט\
    \ וחביתה וגם פנקייק וגם קורנפלקס וגם טוסט פרצוף שהן ביקשו עוד קודם וגם גבינה צהובה\
    \ וגם קוטג' ובסוף הרוב נזרק לפח. כי כל המוסיף גורע. \nאבל אני לא מתרגש מזה. גרושתי\
    \ אומרת שזו הבעיה שלי, שאצלי תמיד הכל ברגוע. מה אני אעשה? ככה אני. לא יכול בלחץ.\
    \ הילדה נכשלה במבחן? בעיה שלה שלא התכוננה. אני רגוע. רבה עם חברה? זו לא בעיה שלי.\
    \ אני רגוע. היא קוראת לזה \"אדיש\" אבל איך אפשר לקרוא לי אדיש כשאני כל הזמן מוסיף\
    \ ואז גורע? אני יודע שאני גרוע, אז אני רגוע.\nהאמת, לא תמיד הייתי כזה רגוע. בצעירותי\
    \ הייתי לא שקט. ככה קראו לזה. בגלל זה אמרה לי המורה סימה שכל המוסיף גורע, כי הייתי\
    \ לא שקט. היום אני יודע שפשוט כל הזמן ערגתי למשהו שלא היה, כי כשאתה עורג אתה לא\
    \ שקט ולא רגוע. הערגה הזו יכולה להרוס את הנפש של הבנאדם אם הוא כל הזמן מחפש ולא\
    \ מוצא. בגלל זה הלכתי מתישהו למישהו שלימד אותי איך להפוך את העורג שבי לרגוע. עשינו\
    \ נשימות, תרגלנו מדיטציה. בסוף מה שהרגיע אותי הכי היה לצייר עגורים עפים וערוגות\
    \ פרחים. לפעמים העגורים שלי עפים מהערוגות ולפעמים הם נוחתים בתוכן. תמיד יש המון\
    \ צבעים אצלי בערוגות, הרבה יותר מדי. ותמיד העגורים ממלאים את כל השמים. אני מדמיין\
    \ את החרא שלהם נופל בערוגות ומטנף את כל הפרחים אבל אם אני אתחיל לצייר את זה, אז\
    \ החרא יסתיר את כל הצבעים של הפרחים ואת זה אני לא רוצה. \nהייתי רוצה יום אחד לצייר\
    \ עגור אחד ודי. \nאבל אני לא יכול, וזה בסדר.\nאני רגוע כי אני יודע שאני גרוע.\n"
  time: 11/3/2021 9:31:39
- author: יובל מישורי
  keyword: משקפת
  length: 1118
  story: 'אני מת כבר לחזור למיטה שלי. אני אכין לי שם תה בטעם תפוח ואקרא עוד כמה עמודים
    בספר של המינגוויי. לעזאזל, איך שהבן-זונה הזה ידע לכתוב, אני בחיים לא אגיע לקרסוליים
    שלו.


    בינתיים אני תקוע כאן עם החגור והנשק, על מגדל שמירה באמצע שומקום, מסתכל על כלום,
    מקשיב לשירים בטרנזיסטור וסופר את השניות עד שיבואו להחליף אותי. ללא ספק, ניצול
    אופטימלי של הזמן שלי. לא שיש לי הרבה ברירות בעניין.


    "תחנות שמשון מקודקוד, תחנות שמשון מקודקוד. קבלו תנועות חשודות בגזרה ב'', אפשרות
    פרש טורקי. אני חוזר, אפשרות פרש טורקי, עבור."


    רק זה חסר לי עכשיו. חדירה של חוליה זה יכול להימשך כל הלילה, ובסוף מגלים שזה היה
    איזה שועל שנגע בגדר וברח. אבל יש נוהל, אז אני סורק את האזור ההוא עם המשקפת. יופי,
    עכשיו אני רואה את החושך הרבה יותר טוב.


    מצד שני לא הכל חשוך. שם למעלה בשמיים תלוי הירח, חצי מלא. אני מגניב מבטים דרך המשקפת,
    ומטייל בדמיון בין הכתמים האפורים על פניו. אם ניל ארמסטרונג יכול ללכת על הירח,
    אולי גם אני יכול.


    אני מטייל בין הכוכבים המנצנצים לדיונות הכהות, והמחשבות נודדות שוב לאוהל ולאפטר
    שהמפקד הבטיח לי. פתאום אני שומע רעשים מלמטה וקול קורא "מאיר, באתי להחליף אותך.
    יאללה, רד!". עוד לילה נגמר.


    https://www.youtube.com/watch?v=2lioz_0ZAWs'
  time: 11/3/2021 10:29:31
- author: רן ארד
  keyword: משקפת
  length: 1077
  story: "“אני רוצה משקפת זמן\" אמרתי לג'יני. \n\"מה זה?\" הג'יני שאל, החיוך לא עוזב\
    \ את פניו לרגע. \n\"כמו שמשקפת מקרבת דברים רחוקים, אבל על זמן.\" \nהג'יני חשב\
    \ לרגע, \"שום בעיה,\" אמר, והוציא מאחורי גבו משקפת שנראתה רגילה לגמרי. \"קאזם\"\
    \ הוסיף, בגיחוך קל.\nהגשתי את המשקפת לעיני, ויכולתי לראות איך הזמן גדל, מתרחב.\
    \ יכולתי לראות איך טיפת טל נופלת מעל עלה, מתרסקת על העלה שתחתיו, יהלומי מים עפים\
    \ באוויר, שוברים את קרני האור לקשתות קטנטנות. ראיתי שפירית מנפנפת בכנפיה השקופות,\
    \ ראיתי איך ברקים מנתרים בין העננים.\n\"זה לא מה שרציתי!\" קראתי. \n\"נכון,\"\
    \ ציחקק הג'יני, \"אבל זה מה שביקשת!\"\nואז עלה בי רעיון. הפכתי את המשקפת, והסתכלתי\
    \ דרכה הפוך. יכולתי לראות את הכוכבים זזים בשמיים, פרחים נובטים, פורחים, מרימים\
    \ ראשם אל השמש רק לרגע, ונובלים. ראיתי את עלי העצים מצהיבים, נושרים, וצומחים מחדש\
    \ במחזור אינסופי. \nהסרתי את המשקפת מעיני, חסר נשימה. \"זה, זה, חרטא!\" \n\"בדיוק!\"\
    \ הג'יני צחק בקול. \n\"אני יכול לצלם את זה עם הטלפון,\" התעצבנתי, \"או לראות ביוטיוב.\"\
    \nהג'יני פרץ בגעיית צחוק נוספת, \"יוטיוב!\"\n\"לא, זה ממש זבל.\" סיכמתי. \"אפשר\
    \ להחליף?\"\nהג'יני נפל על גבו, אחז בבטנו ובעט ברגליו. \"להחליף!\" שאג, \"הוא\
    \ הורג אותי, להחליף!\""
  time: 11/3/2021 11:07:39
- author: ''
  keyword: שממית
  length: 654
  story: השממית, תלויה מרגליה, חצתה את התקרה כמעט בקו ישר, מוסחת רק מהסדקים בטיח.
    כשהגיעה לקיר שמנגד , החלה לטפס למטה לכיוון הרצפה. היא חצתה  לקיר השני של החדר,
    טיפסה על משקוף החלון,  ויצאה דרך החרך הפתוח, נעלמת בחושך שבחוץ. שלושה  מישורים
    מאונכים, אבל עבורה נראה שהכל היה מישור אחד רציף. האיבר הווסטיבולרי שלה בכלל לא
    הרגיש את השינוי בכבידה, בזווית בין התקרה והקיר. אולי ככה זה גם עם חלק מהאנשים.
    לא מרגישים את השינוי. הכל עבורם מישור אחד. תלויים הפוך, תלויים על הצד. דבוקים
    לקיר, עם ידיים שמורכבות ממליארדי שלוחות מיקרוסקופיות שיוצרות קשרי ואן-דר-ולס עם
    העולם. ויש אנשים שהאיבר הווסטיבולרי שלהם מזדעזע מכל שינוי, שהכבידה מושכת אותם
    למטה, גם כשהם נאחזים בכל הכח.
  time: 11/3/2021 11:11:54
- author: גדי אלכסנדרוביץ'
  keyword: משקפת
  length: 251
  story: כאשר שודד הים דוגן האיום מצא את משקפת הקסמים והתבונן בה מזרחה מחופי ברבדוס,
    הוא נדהם לראות דרכה את חופי אפריקה. זה הוביל את המדענים למסקנה שהעולם שטוח אחרי
    ככלות הכל. מה רבה היתה תדהמתם כאשר דוגן השקיף מבעד אליה מפסגת הקילימנג'רו וראה
    את הגב שלו עצמו.
  time: 11/3/2021 15:21:59
- author: יובל מישורי
  keyword: משקפת
  length: 266
  story: גם ממרחק 1900 מטר המטרה נראתה בבירור דרך המשקפת. "רוח דרומית, מטר וחצי לשניה"
    אמר הצופה. הצלף כיוון בזהירות את הקנה, נשף בעדינות וסחט את ההדק. הקליע טס יותר
    מ-2 שניות שלמות מרגע שיצא לדרכו ועד שפגש בשכבת בד דקה, מתחתיה שכבת עור עבה, ומתחתיה
    לב אנושי. הצמד הסתלק חיש.
  time: 11/3/2021 15:29:54
- author: Z4Zima
  keyword: משקפת
  length: 599
  story: "׳היא שוב מסתובבת שם בלי בגדים׳ התנשף לעצמו תוך מאמץ לקרב את חזהו למוט שתלוי\
    \ על המשקוף. על השולחן עמדה המשקפת שקיבל במתנה מכל החבר׳ה לקראת הגיוס. אחרי כל\
    \ ימי הסיירות שהטרטר בניהם ״תצפיתן ביחידה מובחרת״ היה כל מה שיכל לומר, והם כדחקה\
    \ קנו לו את המשוכללת הזאת.\n‏הוא זוכר איך היא הגישה לו אותה בחיוך שנדמה כמבוייש,\
    \ וכמה שהתאמץ להסתכל לה בעיניים ולא על החזה שלה זקור, קופצני ומהפנט.\nועכשיו מעבר\
    \ לרחוב שוב חלון פתוח, והוילון שמתנפנף חושף אליו את לובן עורה המטושטש, את השדיים\
    \ ההם המתוקים העגולים שקוראים לו מרחוק. \n‏המשקפת על השולחן. אבל הוא ירים את עצמו\
    \ לעוד סט, ולא אותה.\n\nביציאה הבאה יבצבץ מחלונה טלסקופ."
  time: 11/3/2021 16:07:17
- author: Avish
  keyword: משקפת
  length: 607
  story: 'The ornate spyglass shows no sign of land

    Nor storm, nor any sign of living things.

    You grip it tightly in a trembling hand

    To breath deep of the clairvoyance it brings.


    Inside the spyglass there is only blue,

    Profound and vast, as far as eyes can see.

    The faintest, almost-unsensed shift of hue

    Where empty skies give way to endless sea.


    And silence. The soft whispers of the waves,

    The wind''s low moaning, like a lover''s song.

    The calmness of a haven, or a grave.

    (One mustn''t use the spyglass for too long.)


    You twist it closed, and sigh, and put it down

    As sights and sounds come gushing all around.

    '
  time: 11/3/2021 17:31:12
- author: יעל ד.ש
  keyword: משקפת
  length: 410
  story: 'הוא ראה אותה יוצאת מגבולות המחנה. היא הייתה כל כך רחוקה שהיא נראתה כמו מקבץ
    של נקודות.  נקודות אדומות שהרכיבו את השמלה שלה, נקודות שחורות שהרכיבו את השיער
    הארוך. הוא החזיק את עצמו מלהסתכל עליה דרך המשקפת. אם הוא יראה אותה הם יראו אותה.

    הוא הסתקרן לדעת מה היא עושה שם. ואיך נראים הפנים שלה. האם יש נקודת חן קטנה מעל
    השפה שלה כמו שהוא דמיין?

    הוא ישב במגדל השמירה, המשקפת כבדה בידו.

    גם הלילה הוא יסתכל למקום אחר. '
  time: 11/3/2021 18:35:56
- author: סופי טני
  keyword: משקפת
  length: 680
  story: "\"יש פה ארבע זכוכיות, את רואה?\" הוא מסביר לי, מצביע על השתיים הקטנות ואז\
    \ על השתיים הגדולות יותר, בצד השני. \"את מקרבת לעיניים את הצד עם הזכוכיות הקטנות\
    \ ואז רואה את כל הדברים הרחוקים כאילו שהם כאן קרוב אלייך\". המדריך מקרב את המשקפת\
    \ אל פני ואני נרתעת לאחור. האצבעות שלו כמעט נוגעות בי. הציפורניים שלו שבורות ומלוכלכות\
    \ במשהו שמנוני, שגם מכתים את האצבעות. נודף מהן ריח משונה. אני שמה לב למקומות שבהן\
    \ העור על היד שלו התייבש והתקשה ליבלת, עקיצת יתוש מאתמול או משלשום שהשאירה נקודה\
    \ קטנה וכהה. הזרת שלו בולטת הצידה מהיד בצורה לא טבעית. כנראה נשברה פעם ולא קובעה\
    \ היטב בחזרה. אני לא מעיזה להסתכל הלאה, אל פניו. \nאני לוקחת את המשקפת מידו, מקרבת\
    \ אותה אל עיני ועוצמת אותן אל עבר השמיים הריקים. \n"
  time: 11/3/2021 19:39:36
- author: הילה בניוביץ'-הופמן
  keyword: דלת
  length: 250
  story: "\n\"קיבלתי מכה מהדלת\", הוא אמר למורה בפנים מושפלות. \nממש נעלבתי. הרי לא\
    \ עשיתי כלום, לא נגעתי בו, ובטח שלא הכיתי אותו. את המכה הזו הוא חטף מאבא שלו,\
    \ לא ממני. אז למה הוא מאשים אותי?  \nובשבוע שעבר הוא האשים את המדרגות. גם הן לא\
    \ עשו כלום. אנחנו חפות מפשע! "
  time: 11/3/2021 21:04:01
- author: הילה בניוביץ'-הופמן
  keyword: עגור
  length: 189
  story: "\"הילד שלך עדיין לא מדבר. משהו לא בסדר איתו.\"\n\"בטח שהוא מדבר, תראי מה\
    \ יש לו ביד!\"\n\"מה, קיפולי נייר?\" \n\"כן, רק אתמול הוא נתן לי עגור ורוד.\"\n\
    \"שזה אומר?...\"\n\"שהוא אומר לי: 'אמא, אני אוהב אותך'\""
  time: 11/3/2021 21:04:50
- author: הילה בניוביץ'-הופמן
  keyword: משקפת
  length: 245
  story: '"זה כל כך יפה!" היא צווחה באושר, "אני לא מאמינה שנגור פה מעתה והלאה! תראה
    את כל הצבעים מסביב, המקום הזה כל כך ססגוני ומקסים!"

    הסתכלתי בעצב על הנוף האפור והמדכא שלא הייתה בו טיפה של צבע. לא רציתי לצער גם אותה,
    לכן נתתי לה קליידוסקופ במקום משקפת. '
  time: 11/3/2021 21:06:09
- author: שלמקו
  keyword: משקפת
  length: 183
  story: ההמצאה של משקפת הטלפורטציה הייתה די גאונית, בעצם. אתם מסתכלים להיכן שאתם
    רוצים להגיע ו-פוף- אתם במקום שראיתם דרך העדשות. אבל , כמה חודשים אחרי היציאה לשוק,
    המשקפות התחילו לצאת מפוקוס.
  time: 11/3/2021 22:56:12
- author: נעם פאר
  keyword: משקפת
  length: 409
  story: 'מצאתי את המשקפת במגירה של אבא והוא אמר שהוא לא משתמש בה ושאני יכולה אותה.
    מאז היא בחדר שלי, וכל יום אחרי הבית ספר אני מנסה לראות איתה ציפורים. בדרך כלל
    אני לא מצליחה כי אין הרבה ציפורים בשכונה שלנו, אבל כמה פעמים ראיתי יונים מעניינות,
    ופעם אחת עורב, ופעם אחת ראיתי שלעידו מהכיתה שלי יש כנפיים והוא עף איתם מעל השכונה.
    זה היה ממש מגניב, והוא אמר שהוא תמיד עף ככה אבל לא יודעים על זה כי אף אחד אף פעם
    לא מסתכל.

    '
  time: 11/4/2021 0:47:53
- author: דותן צור
  keyword: משקפת
  length: 1608
  story: 'פעמון קטן צלצל מעל הדלת כשסתיו נכנס לחנות הצפופה.

    המוכר המבוגר חצה את החנות בזריזות שלא נראתה אופיינית לגילו ונשען על ברכיו כדי
    להצליח לדבר קרוב יותר לגובה העיניים של הילד, "במה אוכל לעזור לך, איש קטן?"

    סתיו לא אהב את הכינוי, וגם לא את העובדה שהאיש התכופף אליו, אבל הוא בחר שלא להעיר
    על כך, "אממ... קוראים לי סתיו וקיבלתי את המשקפת הזו ליומולדת שלי, אבל היא לא עובדת
    טוב. הנה פתק ההחלפה" סתיו הרים את הפתק והמשקפת לעיניו של המוכר.

    "תן לי לראות" המוכר לקח את המשקפת הכסופה והציץ דרכה, מתעלם לחלוטין מהפתק "אני
    לא רואה מה הבעיה, הנה אני מסתכל עליך ורואה שאתה בן 12 ויומיים ושאתה חובב צפרות,
    להורים שלך קוראים גלית ודורון."

    "זה... נכון, אבל…" סתיו היסס.

    "אה, אתה רוצה משקפת אחרת?" המוכר הזדקף והניח את המשקפת על אחד המדפים, "מה לגבי
    משקפת שרואה מה האדם אכל בצהריים?" המוכר הציג משקפת אדומה בוהקת.

    סתיו הסיט את משקלו מצד לצד.

    "לא? ומשקפת שרואה הילות?" המשקפת שאחז בה עכשיו הייתה סגולה, עם אבן ירוקה מוטבעת
    מעל הגשר.

    "אממ…"

    "פחות הסגנון שלך, אני רואה," המוכר סידר את שפמו "מה לגבי אחת שמכניסים ת''יד יוצא
    צורה של היד שלך בצד שני, גבר?"

    "מה?" סתיו כבר היה מבולבל לגמרי.

    "אה, סליחה! זה מחנות אחרת." המוכר שלף משקפת מוזהבת "מה דעתך על משקפת שרואה את
    מי שאתה רוצה לראות?"

    סתיו התחיל לאבד סבלנות.

    "עוד לא הגיל? טוב אז אולי-"

    "דיי!" סתיו התפרץ "אני בסך הכל רוצה משקפת שרואים איתה למרחק."

    "מה זאת אומרת?" המוכר נראה מוטרד.

    "אתה יודע, משקפת שמסתכלים דרכה ורואים משהו רחוק אבל מקרוב" סתיו עשה תנועה של הסתכלות
    דרך משקפת בידיו.

    "אין לנו דברים כאלו, איש קטן." אמר המוכר בקול רם משהתכוון והוביל את סתיו לכיוון
    הדלת, מגיש לו את המשקפת שבא איתה "אתה קורא יותר מדי סיפורים."

    הפעמון הקטן צלצל שוב רגע לפני שהדלת נטרקה מאחורי סתיו.'
  time: 11/4/2021 1:06:07
- author: LateTrain_
  keyword: משקפת
  length: 266
  story: '‏הוא השקיף על העיירה המנומנמת. הבתים הלבנים המשתתפים במורד ההר אל הים, העצים
    הנותנים צל של רוגע, החופים הקוראים לזוגות הצעירים ללכת שלובים יד ביד. היה יכול
    לדמיין את עצמו, פורש עם אהובתו וחי בעיירה כזו, חיים של נחת.

    הוא הוריד את המשקפת ופנה אל הצוות "יאללה. לתקוף!" '
  time: 11/4/2021 6:05:57
- author: שלמקו
  keyword: טיפול
  length: 193
  story: '-תגיד לי, מה זה החיוב הזה?

    - עשיתי טיפול לרכב

    - אבל כבר עשית לפני חודשיים!

    - נו, אתה יודע שהיה חודש עמוס. הגעתי להנחייה לטיפול

    - שתהיה לי בריא. זה טיפול כל שלוש שנים, לא טיפול כל שלוש שנות אור!'
  time: 11/4/2021 6:12:38
- author: ענבר גרינשטיין
  keyword: עגור
  length: 1748
  story: "אנוצ'קה ישבה על האדמה הבוצית ובכתה. היא ידעה בוודאות שנכשלה, שלעולם לא תמצא\
    \ את המכשפה ושנגזר עליה למות בקרחת היער הזאת. לרוב ראתה ביער את ביתה, אבל היום\
    \ כולו היה אפל ומאיים וקר. הקור חדר לעצמותיה והיא חיבקה את ברכיה כדי לשמור על\
    \ מעט החום שנותר בה. \nמרחוק שמעה נהמות דובים, ואולי גם יללות זאבים. ענף נשבר\
    \ לא רחוק מהמקום שישבה בו, והיא התכרבלה עוד יותר בתוך עצמה וחיכתה למותה. לקפוא\
    \ או להיות לטרף, היא לא ידעה מה עדיף, אבל היא ידעה שהיא לא יכולה לחזור כעת למעבה\
    \ היער.\n\"מה שמך, ילדה?\" נשמע קול צרוד וזקן. אוויר חמים, בניחוח מרק שורשים ובית,\
    \ עטף את אנוצ'קה וחימם אותה מכף רגל ועד ראש. היא נשאה את ראשה וראתה מולה אישה\
    \ זקנה, שעיניה נראו עתיקות כמו היער עצמו. \n\"אנה ז'ורבלוב, גברתי,\" אמרה אנוצ'קה.\
    \ \n\"לכי הביתה, אנה ז'ורבלוב,\" אמרה הזקנה. \"זה לא מקום בשבילך.\"\n\"גם הבית\
    \ הוא לא מקום בשבילי,\" אמרה אנוצ'קה בשקט. \"באתי להציע את עצמי לשירותך.\"\nהמכשפה\
    \ צחקקה. \"מה ילדה כמוך יכולה לעשות למעני?\"\nאנוצ'קה כבשה את פניה באדמה הכהה\
    \ ואמרה, \"סדר, ניקיון, בישול, דברים כאלה.\"\nהמכשפה הביטה בה והמשיכה לצחקק.\n\
    \"אני גם יודעת לעשות עגורים,\" הוסיפה אנוצ'קה. זה לא היה דבר שהיא התכוונה להגיד.\n\
    עיניה הקשישות של המכשפה הבריקו. \"תראי לי,\" היא דרשה.\nאנוצ'קה קילפה פיסה מקליפת\
    \ העץ הסמוך אליה. ידיה עבדו במהירות מסחררת וכעבור כמה שניות ניצב על כף ידה עגור\
    \ עץ קטן ומושלם.\nהמכשפה התקרבה ובחנה את העגור. העגור נרעד, פרש כנפיים ועף לדרכו.\n\
    \"אני לא יודעת לאן הם עפים,\" אמרה אנוצ'קה.\n\"הם עפים אל ארצות החום,\" אמרה המכשפה.\
    \ \"תעשי עוד אחד!\"\nאנוצ'קה עיצבה עגור עץ נוסף. לפני שהספיק לעוף, המכשפה הניפה\
    \ את ידיה ומלמלמה משהו. העגור נשמט מידה של אנוצ'קה וגדל, לגודל של ארנבת, ואז לגודל\
    \ של זאב, ואז לגודל של חזיר בר. \nהמכשפה חייכה, \"עלי עליו. כשתחזרי מארצות החום,\
    \ ספרי לי מה ראית. אל תחסירי דבר.\"\nאנוצ'קה עלתה על העגור וחיבקה אותו. העגור\
    \ השיק בכנפיו והמריא. לראשונה בחייה אנוצ'קה חשה ציפייה לבאות. \n\n"
  time: 11/4/2021 8:02:41
- author: ענבר גרינשטיין
  keyword: משקפת
  length: 1681
  story: "\"רוני, בחמישה בינואר אנחנו טסים ללונדון.\" \nרוני לא ענה כמובן, אבל הוא\
    \ הניע את אצבעותיו ואבא ידע שהוא סופר. עוד 61 ימים. אבא קיווה שזה מספיק זמן להתכונן.\n\
    בשישים הימים הבאים, רוני המשיך להניע את האצבעות. \nאמא שאלה, \"למה אנחנו מתעקשים\
    \ לקחת אותו איתנו לחו\"ל? הוא לא נהנה מזה, וגם אנחנו לא. כשהיינו בפריז הוא נדבק\
    \ למשקפת בתצפית על האייפל ובזבז לנו את כל מטבעות האירו. להזכירך - הוא משך אותנו\
    \ לשם כל יום! באוטרכט- אותו דבר. משך אותנו כל יום למגדל התצפית. בוורונה, בפראג,\
    \ בברצלונה - אותו סיפור.\"\nאבא רק משך בכתפיים ואמר, \"אז ניקח איתנו הרבה מטבעות\
    \ של פאונד.\"\nאמא נאנחה.\nהיום הראשון בלונדון נראה דווקא יום עם פוטנציאל. היה\
    \ קר ומאוד גשום. היה ברור שמשקפות תצפית לא באות בחשבון. רוני היה חמוד מאוד במעיל\
    \ הפוך העבה והנוח שלו והם יצאו לטייל ברחובות הגשומים. הטיול לאורך התמזה היה נפלא.\
    \ הגשם הגביל את הראות, אבל הצליל את האוויר והצהיל את האווירה.\nכשהגיעו לגשר לונדון,\
    \ רוני משך בשרוולה של אמא. \n\"רוני, חמוד, אתה רעב?\"\nהוא המשיך למשוך.\n\"נראה\
    \ לי שהוא רעב,\" אמרה אמא לאבא. \"בוא ניכנס ל'פְּרֶט' הזה. נראה חמים ונעים.\"\n\
    מיד כשנכנסו למסעדה רוני הטיל את עצמו על הרצפה והתחיל לצעוק. אבא ואמא מלמלו \"\
    סורי, סורי,\" ומיהרו לצאת.\nרוני משך בשרוולים של שניהם הפעם, והוביל אותם בנחישות\
    \ לכיוון תחנת מונומנט. הוא הצביע על האנדרטה שניצבה אפורה ולא מזמינה בגשם, שכעת\
    \ התחזק. \n\"רוני, אתה לא תראה כלום בגשם,\" אמר אבא.\nרוני משך. \n\"טוב, בוא נעלה,\"\
    \ אמרה אמא. \"שיראה שאין לו מה לחפש שם.\"\nהם עלו את שלוש מאות ואחת עשרה המדרגות\
    \ עד לראש האנדרטה. רוני ספר על האצבעות.\nבראש המגדל, רוני מיהר למצוא את משקפת\
    \ התצפית והושיט את ידו. אבא נאנח ונתן לו מטבע של פאונד, ועוד אחד, ועוד אחד.\n\
    רוני נצמד למשקפת. האנשים שבפנים חייכו אליו ונופפו בידם. הם דיברו איתו בשפה המיוחדת\
    \ שלהם, והוא סיפר להם את כל מה שקרה לו מאז שנפגשו לאחרונה בפריז.\n \n"
  time: 11/4/2021 8:03:44
- author: דנה כץ בוכשטב
  keyword: טיפול
  length: 642
  story: "\"ברוכים הבאים למנטא, איך אני יכולה לעזור?\" הפקידה הפנתה אלי חיוך רחב.\
    \ \nעלון ההסבר המקומט התעוות באחיזתי. \"אני רוצה את הענת,\" אמרתי. \nאף שריר לא\
    \ זע בהבעתה של הפקידה. \"זה אחד המודלים הכי פופולריים שלנו,\" היא אמרה. \"מאד\
    \ אופנתי. תרצי הסבר עליו?\" הנדתי בראשי. \"טוב, אני מחוייבת על פי חוק להגיד לך\
    \ שהענת הוא טיפול יסודי ברמות העמוקות של הנפש, ויתכנו תופעות לוואי כגון הפרעות-אכילה-התקפים-פסיכוטיים-פריחה-ומוות-של-העצמי.\"\
    \ היא תלשה שני דפים מהגיליון לפניה. \"תחתמי כאן, כאן, וכאן. אפשר לשלם בכרטיס אשראי\
    \ או העברה בנקאית.\"\nחתמתי. \n\"את לא תתחרטי,\" הפקידה אמרה. \"גם אני עשיתי,\
    \ זה נפלא.\"\nאני לא אוכל להתחרט. זו הנקודה. אם מישהי תתחרט, היא כבר לא תהיה אני."
  time: 11/4/2021 8:16:24
- author: ליאור
  keyword: טיפול
  length: 192
  story: 'היא הבינה אותו ואת סיבותיו לסרב לטיפול, אבל כאב לה לראות אותו מצטמק מול
    עיניה.

    היא היטיבה את הכריות במיטתו ודאגה לו לכוס מים טרייה.

    מאהר הביט בה והיא מיהרה לצאת מחדרו, אינה מסוגלת להישיר מבט.

    '
  time: 11/4/2021 8:16:48
- author: ערן ארבל
  keyword: טיפול
  length: 266
  story: האוטונומיים. מתהלכים כמו אנשים, מתלבשים, קונים. צריך 'לטפל' בהם, לטובת כולם.
    הם עקבו אחריו בסמטה. הוא עצר באמצעה. הוא שוחרר משירות לפני חודש. הם הבינו זאת
    רק כשהשיל את הפונצ'ו וחשף את הנשקים שהיו חלק ממנו. לא קטלניים, עדיין יעילים. הוא
    היה מוכן 'לטפל' בבעית הגזענים.
  time: 11/4/2021 9:03:29
- author: רן ארד
  keyword: טיפול
  length: 785
  story: "הנדון: המשך טיפול בפנייתך לניתוק משירותי אינטרנט בטלפתיה\nקיבלנו את בקשתך\
    \ לניתוק, שנשלחה על ידי פרש רשמי של דואר ישראל וחתומה על ידי שלושה נשיאים מכהנים\
    \ של מדינת ישראל, על פי הקבוע בתקנון. עם זאת, אמך ז\"ל התחברה לשירותי \"אינטרנט\
    \ בטלפתיה\" במחיר קבוע של 269 שקלים בחודש למאה השנים הראשונות, ללא אפשרות ניתוק.\
    \ השירות שלנו כולל טלפתים שקולטים שאלות שעולות בראש הלקוח בזמן המקלחת או בנהיגה\
    \ ומחפשים עבורו את התשובה בגוגל; שרות זיהוי פנים שמעביר בטלפתיה אל הלקוח את השם\
    \ של המכר בו נתקל ברחוב; ושרות סינון תכנים פוגעניים שמפריע ללקוח למצוא תשובות\
    \ לשאלות שהוא לא באמת מעוניין בהן.\nלמרות שרבים מהלקוחות שלנו מתים, ומעולם לא\
    \ קיבלנו מהם תלונות, אנחנו שמחים להודיע לך שבעקבות פנייתך העברנו את אמך למסלול\
    \ אינטרנט בסיאנס, במחיר קבוע של 666 שקלים לאלף השנים הראשונות. \nבברכה\nאינטר-צמר\n\
    \"עושים מעל ומעבר\""
  time: 11/4/2021 9:46:56
- author: גדי אלכסנדרוביץ'
  keyword: טיפול
  length: 265
  story: '"לא, אידיוט! ימינה, י-מ-י-נ-ה!" הגמד צעק עלי. רציתי לבכות. "למה לך אוזניים
    מחודדות אם אתה לא שומע כלום? אלף טיפש" המשיך הגמד בעמדת הטיפולים להתלונן.


    הבטתי בעצב באוטומטון שלי. ניסיתי להחוות לו את התנועה הנכונה אבל ראשו זז רק שמאלה.
    פעם אחרונה שאני קונה אצל הגנומים.'
  time: 11/4/2021 10:25:30
- author: יובל מישורי
  keyword: טיפול
  length: 225
  story: 'משהו במבנה של הבריכה עשה טוב לשחיינים. היו בה ארבעה מסלולים ארוכים מהמים
    הרדודים לעמוקים, ועוד ארבעה לרוחב בעמוקים, כך שהבריכה נראתה כמו T.

    יכול להיות שהאפקט היה פסיכולוגי. אתה הולך לשחות, אבל אומר לאנשים שאתה הולך לטי-פּוּל.'
  time: 11/4/2021 10:40:38
- author: יובל מישורי
  keyword: טיפול
  length: 1222
  story: 'רוני נאבקה להרים את הרגל. כולה היתה ממוקדת במטרה הפשוטה הזו, אבל השריר פשוט
    סרב לשתף פעולה. היא נשענה על הקביים ונחה, מתנשמת ומזיעה.


    "קדימה, רוני, את יודעת שאת יכולה, קדימה," אמרה אירנה. רוני הסתכלה בה ואילצה את
    עצמה לזכור שהפיזיותרפיסטית הזו מולה היא לא בת-גילה, אלא משמעותית צעירה ממנה. רוני
    הרגישה את עצמה בת 25, אבל בפועל היא איבדה שבע שנים מחייה בגלל התאונה והתרדמת.
    עכשיו, אחרי שקרה הבלתי יאומן, מתחילה העבודה הקשה עבורה.


    היא נשמה עמוק, הזדקפה, התרכזה עד לרמה שהרגל היתה הדבר היחיד בעולם מבחינתה, והתאמצה
    שוב. הרגל התרוממה קצת וזזה קדימה כמה ס"מ בטרם נחתה שוב על המזרן כאבן שאין לה הופכין.
    "יופי, עוד אחד!" אירנה מחאה כפיים.


    רוני נדה בראשה לשלילה. ארבעת הצעדים שהצליחה לצעוד בעצמה התישו אותה. אירנה הבינה
    שהן סיימו להיום והביאה לה את כסא הגלגלים. רוני התיישבה באנחת רווחה.


    גברת אפלבאום נכנסה לחדר הטיפולים, הודתה לאירנה, ודחפה את רוני אל היציאה. היא ידעה
    שרוני זקוקה למנוחה, ולכן לא דיברה איתה, לפחות לא עד שהגיעו לרכב.


    "כל הכבוד, רונצ''וק, אני כל כך גאה בך על המאמץ שאת עושה."


    "אמא, תעזבי אותי בבקשה, אני נורא עייפה."


    "בסדר, ניסע הביתה ותלכי לישון קצת. את רוצה שנעצור לקנות גביניות בדרך?"


    גברת אפלבאום חיכתה לתשובה, אבל אחרי כמה שניות היא הציצה במראה וראתה שרוני נרדמה
    במושב האחורי. לפחות הפעם זו שינה רגילה.'
  time: 11/4/2021 11:09:05
- author: ג'ני פילצ'ין גלעד
  keyword: טיפול
  length: 236
  story: היא קילפה את הגלד, שכבה אחרי שכבה של פירורים חומים-אדמדמים. ציפורניה הקצרות
    חפרו בבשר, לא הפסיקו גם כשקצותיהן נצבעו אדום. לבסוף הפצע נפער מולה, כמו ביום הראשון,
    כשרק קיבלה אותו. רטוב וחי וזועק בכאב. עכשיו, ורק עכשיו, אפשר להתחיל בטיפול.
  time: 11/4/2021 11:21:52
- author: יובל
  keyword: טיפול
  length: 164
  story: הליטוף אותו ליטוף. השתיקה אותה שתיקה. המבט המופתע בעיניים הוא אותו מבט מופתע.
    רק החיתולים השתנו. לפני 45 שנה, כשזה היה התור שלה לחתל אותי, לא היו חיתולים חד
    פעמיים.
  time: 11/4/2021 11:33:55
- author: איידן סוייר
  keyword: משקפת
  length: 2726
  story: "הים הכחול נמתח מאופק עד אופק. אף אחד מעשרות השודדים לא חשד בחבית העץ הקטנה\
    \ שהעמיסו יחד עם שאר הציוד ביום שהפליגו, שלושה ימים קודם לכן, אבל כשסטארקי לא\
    \ מצא את הרום וחשב שאולי הוא בחבית, הוא מצא אותו. השודד הגדול הרים אותו ביד אחת\
    \ ולקח אותו היישר אל הסיפון, אל האיש הנורא שצפה אל האינסוף.\n \"תראה מה מצאתי,\
    \ קפטן\", אמר.\n \"נוסע סמוי, מה?\" הוא סלסל את שפמו בעזרת קרס הברזל, \"תן לי\
    \ לנחש, פיטר שלח אותך\".\n \"הוא אמר שלא חשוב איזה מין דבר נורא אתה מחפש, אם ניתן\
    \ לך לחזור עם זה לשומקום...\"\nהשודד גיחך. \"אופייני\", אמר, \"ילד, יש לי חדשות\
    \ בשבילך. הפעם אנחנו לא חוזרים לשומקום. הייתי אומר לך למסור לפיטר שהוא ניצח, אבל\
    \ גם אתה כבר לא תחזור. אלא אם אתה חושב שתוכל לשחות לשם\".\nהילד פתח את פיו, סגר\
    \ אותו, ורק כשפתח אותו שוב הצליח לומר, \"זהו זה? אחרי כל השנים האלה, קפטן הוק\
    \ פשוט נכנע?\"\n \"כן, אתה יכול לקרוא לזה ככה. אני גם בטוח שהחמפקד השחצן שלך יסתובב\
    \ ויכריז שהוא הבריח סוף סוף את יריבו המושבע מן האי, עד שהוא ישכח אותי כמו שהוא\
    \ בטח כבר שכח אותך. האמת היא שיש לי דברים יותר טובים לעשות חוץ מלרדוף אחרי הפרחח\
    \ הזה\".\n \"אבל הוא כרת את היד שלך! הוא השליך אותה לתנין!\"\n \"אז מה!\"\nקריאתו\
    \ של הוק נשמעה בכול הספינה, שהשודדים הפסיקו את מלאכתם והתקהלו סביבו לצפות במחזה.\
    \ בבירור היה ילד אבוד על הספינה, ואף אחד לא חשב לשלוף כלפיו אפילו סכין.\n \"אילו\
    \ הייתי אימא, הייתי מעדיף שהילדים שלי יוולדו עם זה, ולא עם זה\", והוא העביר את\
    \ מבטו מקרס הברזל אל ידו הרגילה, \"והתנין? עוד סיבה לא להישאר באי המקולל ההוא!\
    \ מה יש לי לחפש שם? הילד הזה יכול לקבל אותו. עכשיו, כשהוא השיג שלום עם אדומי העור,\
    \ הנקמה הטובה ביותר תהיה לקחת ממנו את המשחק האחרון שנותר לו, ולהמשיך בחיי\".\n\
    \ \"ולוותר על שומקום? על ההרפתקאות והקרבות ו...\"\n \"ילד, תסתכל במשקפת\".\nהוק\
    \ הושיט לו את המשקפת האישית שלו, כבוד שמעט מאוד נוכחים על הספינה זכו לו עד כה,\
    \ והילד השקיף בה אל הכחול הגדול שנפרש אל מולו.\n \"אני לא רואה כלום\".\n \"אתה\
    \ יודע למה?\" שאל הוק, \"כי העולם גדול כל כך, הרחק מעבר לאופק. מה כבר יש לי לחפש\
    \ באי העלוב ההוא? הרפתקאות וקרבות נגד ילדים ופראים? אוצרות שאת כולם כבר בזזתי\
    \ מזמן? וכן, לפעמים נחמד לקבל מציצה מאיזו בתולת ים, אבל עם חלק תחתון של...\"\n\
    \ \"קפטן!\" הזדעזע סמי, \"הוא ילד!\"\n \"אז הוא ילד! אפשר לשלוח אותו לשחוט דובים\
    \ ולרצוח שודדים ואינדיאנים, אבל אוי ואבוי אם אני אגיד משהו על איך הוא בא לעולם!\"\
    \nואז הוא השתתק ועצם את עיניו, דומם כמו גוויה. ברגעים האלה הוא היה מאיים יותר\
    \ מתמיד, וכלביו החלו להתפזר ולחזור לעבודותיהם, כאילו ידעו שמי מהם שעוד יהיה כאן\
    \ כשיפקח את עיניו, ימצא את עצמו תלוי מתורן הספינה. רק הילד עוד נותר לצדו.\n \"\
    אני אגיד לך מה\", אמר לבסוף בדרמטיות האופיינית לו מבלי לפקוח את עיניו, \"אם אתה\
    \ רוצה, אני אתן לך את אחת מסירות ההצלה שלנו. בלי התחכמויות, מילה של קפטן, תוכל\
    \ לשוב אל החברים הקטנים שלך בשומקום ולשחק בילדים אבודים. או שתבחר להצטרף אלינו\
    \ להרפתקה גדולה יותר, גדולה יותר מכול מה שפיטר פן יוכל אי פעם לתת לך\".\n \"ומה\
    \ היא?\" שאל הילד.\nהקפטן פקח את עיניו והישיר אליו את מבטו. \"לגדול\"."
  time: 11/4/2021 13:29:45
- author: איידן סוייר
  keyword: טיפול
  length: 2547
  story: 'כשהיא אמרה שהיא רוצה קרנף, הוא קילל את ההבטחה שלו להיות לצדה לאורך כל הדרך,
    בעיקר כי הוא ידע עד כמה היא רצינית. באותו לילה הוא עוד ניסה לשכנע אותה לבחור משהו
    אחר, כמו דוב או אייל, אבל זה היה חסר סיכוי, ובסופו של דבר ההחלטה הייתה שלה. למחרת
    הם כבר התייצבו לטיפול הראשון.

    הוא תמיד ידע שהיא רוצה להביא ילדים לעולם. אולי "ילדים" זו לא המילה המתאימה, אחרי
    הכול האוכלוסיה עדיין עלתה על גדותיה ועיקור היה הכרחי. יותר מדי אנשים הפרו את החוק
    למרות העונשים הכבדים, ואפילו ההקלות בחוקי האימוץ לא הועילו, הביולוגיה גברה על
    כל מוסר או שכל ישר. אילו חיו בתקופה ההיא, גם היא הייתה כנראה עוברת על החוק ומסתכנת
    בעונש. לא שמה שמחכה לה עכשיו גרוע פחות.

    הטיפול הראשון לא באמת היה טיפול, אלא רק שיחת ייעוץ והסבר על התהליך, שעדיין כולל
    חומר גנטי שלה ושלו ורק עוד תוספת קטנה. כשהרופאה שמעה שהיא רוצה קרנף, גם היא ניסתה
    לשכנע אותה לשקול אפשרויות נוספות, שוב ללא הועיל.

    התפתחות בטכנולוגיית ההנדסה הגנטית פתרה שתי בעיות במכה: מצד אחד, פתרון לאנשים שרוצים
    להיות הורים; מצד שני, פתרון להכחדה ההמונית, שנגרמה בגלל שיותר מדי אנשים רצו להיות
    הורים. האפשרות ללדת בעלי חיים ממינים אחרים הצילה לא מעט מינים, אפילו כאלה שכבר
    נכחדו. כמובן, עדיין היו הגבלות. בינתיים הייתה אפשרות רק ליונקים, ואת הפילים והלוויתנים
    כבר לא הייתה דרך להציל, אף גוף אנושי לא היה עומד בזה.

    קרנף זה גבולי מאוד. את ההריון חייבים להפסיק באמצע, בניתוח קיסרי מסובך במיוחד,
    ולהמשיך אותו באינקובטור בסיכון גבוה. אבל זה מה שהיא רצתה. כשהייתה צעירה יותר,
    היא הייתה פורצת למעבדות ניסויים כדי לשחרר משם עכברים. ברור שהיו לה דברים חשובים
    יותר מחייה.


    תשעת החודשים הראשונים היו דומים מאוד להריון אנושי רגיל. לא שזה היה כיף גדול. בחילות
    וכאבים בכול איבר אפשרי, מצבי רוח משתנים, דכאונות. הוא עדיין חשב שזו טעות, אבל
    לא הרגיש שיש לו זכות לומר כלום מלבד כמה מדהימה היא שהיא עושה את זה. זה לא היה
    חסר תקדים. הקרנפים כבר נכחדו מהעולם פעם אחת וחזרו בזכות נשים אמיצות כמוה, אחת
    מהן אפילו נשארה בחיים. הגילוי הזה נתן לו קצת תקווה, למרות שהסטטיסטיקה עדיין לרעתם.
    אולי גם במקרה שלהם המזל יאיר לה פנים. הוא חייב. היא עשתה הכול בשביל העולם הזה
    ולא מגיע לה שזה יתנקם בה.

    כשהגיע הזמן לניתוח, נראה היה לו שהם חותכים את הבטן הענקית שלה כמו קצבים. משהו
    שנראה כמו סוס מיניאטורי שמנמן הוצא ממנה והועבר ישר למכונה מלאה צינורות, בלי שתהיה
    לה הזדמנות אפילו לחבק אותו. היא נשמה בכבדות, היא דיממה בכבדות, הם ניסו לתפור אותה
    במהירות האפשרית אבל יכלו באותה מידה לנסות לתפור בלון שהתפוצץ.

    הוא חיבק אותה חזק והתייפח כשליטף את שיערה. הוא שנא את היצור המכוער במכונה שלקח
    אותה ממנו ולא היה דומה לה כלל, למרות שידע שייאלץ ללמוד לאהוב אותו, לפחות בשבילה.
    רק כשהביט בה בפעם האחרונה ראה את החיוך המאומץ שקפא על פניה. את לא נורמלית, הניד
    בראשו. לא נורמלית.'
  time: 11/4/2021 15:46:38
- author: ענבר גרינשטיין
  keyword: טיפול
  length: 544
  story: "#סיפורונובמבר בנושא טיפול\n\n\"תנו לי את הכוח, אני כבר אטפל בהם,\" אמר האיש\
    \ המזוקן עם העיניים המטורפות בטלוויזיה. \nהם נתנו לו את הכוח, אבל הוא לא טיפל\
    \ באף אחד. התחילו שמועות ולחשושים. היו שאמרו שמי שנכנס אליו לטיפול, לא יוצא לעולם.\
    \ אנשים שהכירו אנשים שטופלו אצלו אמרו שהקשר איתם נותק. היו שפחדו, היו שהזהירו.\n\
    אבל האיש עם הזקן אמר: \"אני מעביר אותם ליקום טוב יותר\", והם המשיכו לבוא לטיפול.\n\
    ביקום הטוב יותר חיכו לבואם. בנו להם בתים, מילאו את הבתים בכל טוב, שתלו ירקות ופירות,\
    \ פרחים ועצים, קישטו את העצים בשרשראות צבעוניות.\nאולי יום אחד הם עוד יגיעו.\n\
    \n"
  time: 11/4/2021 16:38:00
- author: תמיר בוכשטב
  keyword: טיפול
  length: 1130
  story: 'כשמצאתי אודרי בגינת העשבונאות, הלכתי ישר לאב הבית.

    "הוא אמנם עדיין קטן, אבל הדברים האלה גדלים כמו קודזו. תוך שבועיים הוא יהיה מספיק
    גדול לאכול את התלמידים היותר צעירים שלנו".

    "תודה שהבאת את זה לתשומת ליבי. הדבר יטופל"

    יום אחרי, יצאה הודעה לכל הסגל והתלמידים להתרחק מהגינה.

    שבוע אחרי, האודרי היה גדול מספיק לאכול חתול ממוצע. אב הבית לא נראה מודאג.

    "אנחנו מודעים לבעיה. זה בטיפול."

    שבוע אחרי זה, כבר הלכתי ישר למנהל.

    "האודרי שם כבר שבועיים, והוא מספיק גדול עכשיו לאכול כלב. אם לא נפטר ממנו, זה יכול
    להיות מסוכן!"

    "אני מבין את הדאגה שלך, אבל אין לי איך להאיץ את זה. זה בטיפול."

    בחדר המורים לא קיבלתי יותר תמיכה.

    "אתה לא יכול להזמין לוכדי מפלצות בעצמך," אמרה לי המורה ליסודנות אש. "אסור להם
    להכנס לשטח בית הספר בלי אישור מהמנהל."

    "ומה אם נסלק אותו בעצמנו?" שאלתי. "בין הדוקטורט שלי בקסמים הגנתיים והאש שלך, אודרי
    אחד לא צריך להיות שום בעיה."

    "השתגעת? יש לי קביעות, והביטוח לא מכסה את זה!"

    שבוע אחרי זה אחד מהתלמידים החליט שהוא צריך מרווה שחורה בשביל מתיחה כזאת או אחרת,
    וקבוצה שלהם נכנסה לגינה למרות האזהרה.

    האודרי הצליח לאכול אחד מהם ולנשוך את כל שלושת האחרים לפני שהם הצליחו לשרוף אותו.

    המנהל לא התרגש יותר מדי.

    "אתה רואה? זה טופל!"'
  time: 11/4/2021 17:47:11
- author: Z4Zima
  keyword: טיפול
  length: 400
  story: '‏‏כל פסיכיאטר שטיפל בה, היא רצתה להשכיב. במיוחד את ההוא שלבש תמיד שחורים,
    כאילו קם כל בוקר לדרסקוד של מסיבת בדס״מ ולא למרפאה אפרורית לטפל בפסיכים.

    להיות כמו איילת זורר ואסי דיין בסדרה ההיא, לפשק רגליים ולרכב לו על הזין בספת המטפל,
    אולי זה יכניס היגיון בשיגעון שלה.

    ‏אבל היא הייתה היא, ולא שחקנית הוליוודית בסדרה שתכבוש את העולם. אז פשוט ישבה על
    הספה ודיברה, על אמא והשחור הפנימי, והחיים המזוינים שלה.'
  time: 11/4/2021 19:17:45
- author: כליל שחר
  keyword: משקפת
  length: 866
  story: "טלטלה חזקה מעירה אותו. אפילו דרך החלון המאובק הוא יכול לראות שהם נמצאים\
    \ בכביש לא מוכר. כמה זמן הוא ישן? אולי מרוב עייפות הוא עלה על הקו הלא נכון?\n\
    אבל לא, הוא טייל די הרבה בארץ ואף פעם לא ראה מקום דומה. יותר מדי עצים. הוא אפילו\
    \ לא בטוח שיש שם כביש. מערכת הכריזה איבדה סנכרון עם המציאות וטוענת שהם עדיין בעכו,\
    \ אבל עדיין מזכירה להם שאין מקום לנגיף הקורונה באוטובוס זה.\nהנוסעים האחרים מתחילים\
    \ לרטון והנהג צועק משהו על תקלה. הרטינות מתגברות. מישהי צועקת שאין קליטה, כאילו\
    \ הנהג תכנן בעצמו את פריסת האנטנות בצפון הארץ. הנהג פותח את הדלתות, אולי מקווה\
    \ שחלקם יצאו למתוח את הרגליים ויעזבו אותו בשקט.\nכמה נקודות כהות חגות מעל הגבעה.\
    \ הוא לוקח את המשקפת ויוצא, מנסה לצפות למשהו מעניין יותר מדיות שחורות. \nהציפורים\
    \ גדולות מדי בשביל דיות. עיטים? לא, נשרים. עשרות מהם. כל האוכלוסיה בארץ כמה עשרות.\
    \ \nרק כשהצוואר שלו מתחיל לכאוב הוא מביט למטה ורואה שאין שם אפילו משהו שדומה לכביש.\n\
    \n\n\n"
  time: 11/4/2021 20:21:44
- author: שירא
  keyword: טיפול
  length: 363
  story: "היא תיכננה להגיד שהכל בסדר, פשוט, מאז שהתהפכה הקערה היקום נשפך ועכשיו הוא\
    \ נוזל מהשולחן אל הרצפה. היא התקדמה עם הדימוי שהלך והסתעף כשקול הפריע לחוט המחשבה\
    \ שלה\n‏-מה מביא אותך אלינו?\nמול ועדה של מטפלים כל מה שעלה בידה היה לבכות, לא\
    \ היה לו סוף לבכי הזה. בראשה היא עדיין שם, על כסא כתר, בוכה. \n-לאן את צריכה?\
    \ \nקח אותי לראש השנה שעברה, אולי הפעם נצליח לעצור את התאונה.\n"
  time: 11/4/2021 23:21:22
- author: דותן צור
  keyword: טיפול
  length: 1126
  story: 'פרופסור כהן בהה במטופל שלו, ששכב על הבטן על ספת המטופלים, לחיו מעוכה על
    המושב. זה לא הדבר הכי מוזר שמטופל שלו עשה, בעצם, זה אפילו לא הדבר הכי מוזר שהמטופל
    הזה עשה, אבל הפרופסור שרבט כמה הערות במחברת שלו, לתיעוד.

    "בארי, יש משהו מסוים שאתה רוצה שנדבר עליו?" הוא שאל בטון רגוע.

    "למען האמת, כן." בארי לא הרים את הראש מהספה, מה שגרם למילים שלו להישמע משונות,
    "לאחרונה אני נוטה לבלבל סיטואציות."

    "מה זאת אומרת?" שאל כהן לאחר עוד שרבוט במחברת.

    "נגיד, שלשום הייתי בחתונה," בארי התחיל "אבל הרגשתי שאני במועדון, והתחלתי עם מישהי".

    "נשמע לי סביר לגמרי גם לחתונה." הפרופסור המשיך לשרבט.

    "זאת הייתה הכלה."

    "אני מבין," אמר הפרופסור, "אתה חושב שזה קשור ליחסים הרומנטיים שלך?"

    "כמעט שם," אמר בארי במה שעלול היה להתפרש כגניחה, "יותר גבוה."

    "אולי ליחסים שלך עם ההורים שלך?" הפרופסור כחכך בגרונו, "זכור לי משהו כזה." הוא
    דפדף במחברת.

    "בדיוק שם," בארי אמר, הפעם זו הייתה גניחה בוודאות, "עמוק יותר."

    "מצאתי!" כהן צהל, מתעלם מהגניחה, "אמא שלך החליפה עבודות תכופות, זה בוודאי היה
    מבלבל לילד מתפתח."

    "כן! נהדר!" בארי דחף את פלג גופו העליון למעלה, "אני מרגיש הרבה יותר טוב."

    בארי קם, התמתח, ולחץ את ידו של הפרופסור שנראה מבולבל, "תודה רבה, היה תענוג."'
  time: 11/5/2021 1:12:59
- author: סופי טני
  keyword: טיפול
  length: 997
  story: "טראח! ביל חבט על זרועו בפעם העשירית בדקות האחרונות. \"לעזאזל עם הזבובים\
    \ האלה\", הוא חשב. זרועו כבר היתה אדומה מהעקיצות ומהחבטות הבלתי פוסקות. \"ג'ני!\"\
    \ הוא צעק לכיוון הדלת המוליכה לחצר, \"הזבובים האלה הורגים אותי! יש עוד מהמשחה\
    \ שלך?\". ג'ני נכנסה הביתה, הסירה את כפפות הגינון שלה והלכה להביא לו את משחת ההרגעה.\
    \ ביל הניח את התשבץ ולקח ממנה את המשחה. \"שאמרח לך?\" שאלה ג'ני. \"עזבי\", הוא\
    \ משך את זרועו והתחיל להתמרח. \"אמרת שאת מטפלת בעניין הזבובים. כבר חודשים יש זבובים,\
    \ מה את עושה איתם?\" הוא מלמל בעצבנות. היא עמדה מעליו, והסתכלה עליו מורח משחה.\
    \ \"אני מטפלת\", היא ענתה. \"אם אתה רוצה לקחת את זה לידיים שלך – בבקשה\". הוא\
    \ הסתכל אליה במבט עויין. היא לא התרגשה, כבר מזמן זה המבט הקבוע שלו כשהוא מסתכל\
    \ עליה. \"פשוט – תטפלי בזה. אי אפשר ככה\".\nג'ני הסתובבה ויצאה שוב לגינה. מתוך\
    \ הקומפוסטר הפתוח, דור חדש של רימות החל לזחול החוצה. זבובים עפו וחזרו, נרגשים\
    \ מהריח המתוק שעלה מתוך הבית, מושך אפילו יותר מריחו של הקומפוסטר. \nהיא עמדה שם,\
    \ ידיה על מותניה, והסתכלה בסיפוק על תוצאות עבודתה. בקרוב ביל יהיה מוכן והטיפול\
    \ יושלם.\n"
  time: 11/5/2021 8:00:13
- author: סופי טני
  keyword: פוני
  length: 1208
  story: "כל מה שדלית רצתה ליום ההולדת העשירי שלה היה פוני. היא לא הפסיקה לדבר על\
    \ זה במשך חודשים. בכל הזדמנות שהיתה לה, היא הראתה להורים שלה תמונות של פוני, ציירה\
    \ ציורים של פוני ותכננה איך הפוני יגור אצלה בחדר.\nההורים של דלית אהבו אותה מאוד.\
    \ היא היתה בת יחידה והם היו מוכנים לעשות בשבילה הכל. אבל פוני? דלית התעקשה. כל\
    \ שיחה שלה עם כל אחד נפתחה במשפט \"כשאני אהיה בת עשר יהיה לי פוני\". ככל שיום\
    \ ההולדת התקרב, כך הלכה ונעכרה האווירה בבית. ההורים של דלית לא הצליחו לשכנע אותה\
    \ לוותר על הפוני, ודלית הלכה והתבצרה בעמדתה. היא הפסיקה להקשיב בשיעורים ומילאה\
    \ את כל המחברות בשרבוטים של פוני. לחברות שלה נמאס כבר מנושא השיחה הזה, והן הפסיקו\
    \ לשחק איתה. אבא ישב דומם בארוחות הערב, עיניו נעוצות בחלל החדר, בלי לפגוש אף אחת\
    \ במבטו. אימא התחילה לסבול מביעותי לילה. \n בבוקר יום הולדתה העשירי, דלית התעוררה\
    \ כבר בשש בבוקר. היא היתה נרגשת – היום היא בת עשר והיום יגיע הפוני! אימא ואבא,\
    \ טרוטי עיניים מלילה ללא שינה, ישבו בסלון. ביניהם, על הספה, היתה בובת פוני ענקית.\
    \ הבובה היתה גדולה מספיק שדלית תוכל לשבת עליה, ולצווארה היה קשור סרט ורוד מבריק.\
    \ דלית הסתכלה בפוני. ההורים הסתכלו בדלית ואז זה בזו. אחרי כמה שניות של שתיקה,\
    \ אימא אמרה \"יום הולדת שמח, מתוקה!\" וקולה נשנק. דלית משכה בכתפיה. \"כשאהיה בת\
    \ אחת עשרה\", היא אמרה, \"תהיה לי להקת זאבים\".\n\n"
  time: 11/5/2021 8:01:00
- author: רן ארד
  keyword: פוני
  length: 1276
  story: '- תרשום אבא: הנסיכה פוני פונפונינה שלטה בממלכת הפונים.


    אביה ואמה של נסיכת הפונים פונפונינה נעלמו זה מכבר ביער הנסיבות הנוחות. פונפונינה
    שלטה בממלכה במקומם, אך מעולם לא לקחה לעצמה את תואר המלכה. היה זה כאילו כל עוד
    נשארה נסיכה, הייתה תקווה לשובם.


    - אבל אז באה שיר ז'' הנוראית, היא עשתה בלאגן והתחצפה!


    יום אחד, הגיעה אל הנסיכה בשורה איומה: מלודי פאלוס מפיצה כאוס בממלכתה. יתרה מזאת,
    היא ניאצה את הטיטאנים אבות-הזמן, ועוררה את חמתם על כל הממלכה.


    - אז פונפונינה הלכה אליה ואמרה לה נו נו נו, לכי לפינה!


    הנסיכה פונפונינה דהרה למקום, זיעה מבהיקה על פרוותה. היא עמדה מול מלודי והרימה
    את פרסתה, מניעה אותה מצד לצד ולוחשת את המילים שזימנו את קסם המטרונום העתיק, כדי
    לכלוא את מלודי במערה אפלה במדבר הנידחים.


    - אז שיר ז בכתה ואמרה בואי נהייה חברות.


    מלודי פאלוס נאחזה אימה. "לא!" קראה, "רחמי עלי פונפונינה, הלא תדעי שתמיד אהבתי
    אותך?" היא הושיטה את פרסתה אל פונפונינה, מנסה להגיע, נאבקת בקסם העוצמתי שכבל אותה.


    - ופונפונינה אמרה לה לא! ושמה אותה בפינה.


    ברגע שהחל, לא ניתן היה עוד לעצור את הקסם העתיק. דמעות עלו בעיניה של פונפונינה,
    עת קסם המטרונום קרע את מלודי ממנה. "לא!" היא זעקה, "לא נועד הדבר להיות!" ומלודי
    גורשה אל תחתית מערת האופל, ומאז נקרא שמה רקוויאם, והיא רדפה את שנתם של פוניי הממלכה
    לנצח.


    - זהו. עזרתי לך אבא? עם הזה, סיפורון?

    - עם סיפורונובמבר. עזרת מאוד מאוד מותק 😘'
  time: 11/5/2021 8:11:53
- author: ג'ני פילצ'ין גלעד
  keyword: פוני
  length: 350
  story: היא לא הייתה ילדה יפה. לחיים שתמיד היו ורודות מדי, עיניים מצומצמות תמיד מאחורי
    זגוגיות משקפיים עבות - משקפיים שגלשו כל הזמן אל קצה האף וגרמו לה להסתכל בזווית
    משונה למעלה. פרצוף דודתי כזה. כל זה הסתתר מאחורי פוני עצום שקפץ לכל הצדדים. רעמה
    פרועה שסירבה לציית לתחינות ולסיכות. ואולי דווקא מזל שהיה שם, שהסתיר מה שהסתיר.
    אחרי הכל, היא לא הייתה ילדה יפה.
  time: 11/5/2021 8:30:52
- author: תמיר בוכשטב
  keyword: פוני
  length: 864
  story: 'אוקי, תשמעו.

    פעם אחת ולתמיד, זאת לא אשמתי!

    כל מה שאני עשיתי היה לנצל שוק פוטנציאלי שאף אחד לא ניצל לפני.

    זה היה אמור להיות ברור מאליו.

    אני אפילו לא הראשון שניצל את זה!

    אחרי הכל, מה זה קורגי אם לא כלב פוני?

    והוא לוקח את החמידות של כלבים, ומגדיל אותה פי מאה.

    שלא לדבר על פרות מיניאטוריות, שהתחילו להיות נפוצות בתור חיות מחמד הרבה לפני.

    אז עם סוס פוני עובד, וכלב פוני עובד, ופרת פוני עובדת, למה לא חיות אחרות?


    אז כן, אני מודה שהנדסה גנטית איפשרה לי לעשות את זה הרבה יותר מהר מהרבעה סלקטיבית
    לאורך אלפי שנים.

    אבל אתם חייבים להודות שהקרנפונים היו להיט. וההיפוהיפו? רק על השם מגיע לי פרס!

    אבל אני הקפדתי להשאר עם חיות אוכלות עשב.

    אפילו היפופוטמים מפסיקים להיות מסוכנים כשמקטינים אותם לגובה של עשרים סנטימטר!

    אז כן. היה לנו נתח שוק נאה שם, והמתחרים היו צריכים למצוא גימיק חדש בשביל להתחרות.

    סבבה.


    אבל מי לעזאזל חשב שהפוניזאורוס רקס היה רעיון טוב?

    זה בטח שלא הייתי אני.

    '
  time: 11/5/2021 8:46:21
- author: ליאור
  keyword: פוני
  length: 182
  story: 'אחרי שהאריכה שיער במשך שנתיים וספגה את כל ההערות וההצקות מחבריה לכיתה, היא
    גזרה לעצמה פוני ארוך עד הגבות המסודרות והביטה במראה. בבית הספר החדש כבר לא יגידו
    לה שיש לה תספורת של בנות. '
  time: 11/5/2021 9:43:17
- author: גלי כהן
  keyword: שממית
  length: 934
  story: 'הוא ואני עומדים במטבח. ריח כבד של כעס וכורכום באוויר. אני מרגישה שבורה בדיוק
    כמו הצנצנת שהתנפצה והתיזה את הקרביים שלה על הריצוף. כמוה, המילים שיצאו לי מהפה
    ניתזו על הארונות ובטח ישאירו כתמים שלא ניתן יהיה לקרצף כבר לעולם. אני מתכופפת
    בדממה עם היעה לאסוף את הזכוכיות ושולחת יד אל מתחת לשולחן. "אמאל''ה"! אני קופצת
    לאחור כשמשהו לא מוכר נוגע לי באצבע. אני שונאת ג''וקים ועכבישים וכל מיני כאלו.
    הוא מביט בי ואומר ביובש "תרגעי, זו רק שממית". אני מתכופפת ורואה שם את הזנב שלה.
    הזנב שהשאירה מאחור שעדיין מתפתל. כשאני מרימה את הראש הוא כבר לא שם. אני שומעת
    אותו מוריד את המזוודה. הוא בטח יארוז את עצמו תכף וילך. אולי לתמיד הפעם. אני חושבת
    על השממית, על הזנב הזה שהיא יכולה להשאיר מאחור בכל פעם שמישהו מנסה לפגוע בה. היא
    תגדל אחד חדש. פתאום אני מתכווצת כשאני חושבת על המילים שיצאו לי מהפה. הלוואי שיכולנו
    כמו שממיות להשיר את הכאב ולגדול מחדש בלי צלקות. אני יודעת שהנשמה שלו תמשיך לפרפר
    על רצפת המטבח הצהובה עוד הרבה מאד זמן.


    #שממית

    #סיפורנובמבר'
  time: 11/5/2021 12:57:46
- author: Z4Zima
  keyword: טיפול
  length: 243
  story: הוא הכניס לה לפה מקל מחובר לרסן ורתם אותה ברתמה, הוא כיסה לה את העיניים בכיסוי
    שתוכל להביט רק ישר, הוא מרח לה את הרקטום במשחה קרירה, והחדיר אליה בעדינות את פלאג
    הזנב הארוך. ועתה עמד מאחוריה עם זין עומד ושוט שלוף. והוא היה אדון והיא הייתה פוני.
  time: 11/5/2021 19:32:41
- author: Z4Zima
  keyword: פוני
  length: 243
  story: הוא הכניס לה לפה מקל מחובר לרסן ורתם אותה ברתמה, הוא כיסה לה את העיניים בכיסוי
    שתוכל להביט רק ישר, הוא מרח לה את הרקטום במשחה קרירה, והחדיר אליה בעדינות את פלאג
    הזנב הארוך. ועתה עמד מאחוריה עם זין עומד ושוט שלוף. והוא היה אדון והיא הייתה פוני.
  time: 11/5/2021 19:34:01
- author: LateTrain_
  keyword: פוני
  length: 224
  story: "‏- אני אומר לך, זה להיט, 10 ימים להעביר הודעה מחוף לחוף\n- אה...\n- מחליפים\
    \ סוסים והחבילה כל הזמן בתנועה ! \n- נכון אבל...\n- 10 שנים ורק פעם אחת שהפוני\
    \ אקספרס לא הביא חבילה! אז למה נראה לך שלא כדאי לנו?\n- כי אנחנו מאלפי פילים \n"
  time: 11/5/2021 20:47:50
- author: איידן סוייר
  keyword: פוני
  length: 1841
  story: 'החיים שלה בעצם לא היו עד כדי כך גרועים. לפעמים היא חלמה לסיים כבר את התואר
    בהנדסה, אבל באופן רשמי היא לא פרשה, אלא רק הייתה בהפסקה. ולפעמים היא רצתה לעבור
    לתל-אביב, אבל אחרי כל השנים שאימא שלה טיפלה בה, יהיה אנוכי מצדה לא להשיב לה טובה,
    עכשיו כשהיא צריכה אותה.

    ועדיין, הדייט הזה היה חשוב לה יותר מכול. היא לא באמת הכירה את דין, היא לא זכרה
    שהם אי פעם דיברו על משהו שלא קשור ללימודים. אימא מאוד התפלאה מה פתאום הוא נזכר
    פתאום לשלוח לה הודעה, בטח נגמרו הבחורות הזמינות באוניברסיטה והוא מנסה לחפש זיון
    בנרות. ואולי זה נכון, אבל אם זה כל מה שיש לה להציע, היא תשתמש בזה. גם אם הוא לא
    יתאהב בה בהמשך, זה עדיין יותר טוב מכלום.

    אז כשהם ננעלו יחד בתא הכלא היא לא מיהרה לחפש את המפתח. לכאורה סורקת את שאר החדר
    בחיפוש רמזים שיועילו להם בהמשך, אבל בעצם רק נחה קצת, עוצמת עיניים כשהיא חושבת
    שהוא לא שם לב. אולי בגלל זה הם לא סיימו את החדר בזמן, אבל המפעילה הייתה נחמדה
    ונתנה להם עוד כמה דקות למצוא את האוצר האבוד.

    כשהיא הדליקה את הטלפון היא גילתה 13 שיחות שלא נענו, ומייד נכנסה עוד אחת. למרות
    שהיא ניסתה להסביר שוב ושוב שאי אפשר להיכנס עם הטלפון לחדר בריחה, אימא התנצלה על
    שהיא לא בוחרת לחוות התקף בדיוק בזמן שנוח לה, ואז היא התנצלה בפני דין ונסעה הביתה,
    למרות שהם עוד התכוונו לשבת לדבר אחרי שלא ממש זכו לזה בשעה הראשונה. ובכלל, מי יוצא
    לדייט בחדר בריחה, אם הוא באמת היה מעוניין להכיר אותה הוא היה מזמין אותה מראש למסעדה
    או משהו.


    כשחזרה הביתה, היא לא יכלה להביט לאימא בעיניים. אימא צדקה והיא טעתה, שוב. היא חיממה
    להן ארוחת ערב, אכלה בביסים גדולים ומהירים, ונעלה את עצמה בחדר עם נטשה בדינגפילד.
    "סוסי פרא, אני רוצה להיות כמוכם / לזרוק את הזהירות ברוח, ארוץ חופשי גם כן". כל
    מי שהיא סיפרה לו על השיר הזה היה בטוח שהיא מתכוונת לשיר אחר של הרולינג סטונס.
    אבל לסוסי הפרא של נטשה לא היה תחליף. לרגע אחד היא יכלה לשכוח את הילדה הטובה שהיא,
    לדמיין שהיא אגואיסטית פרועה ולרוץ עם סוסי הפרא. לא כל כך גדולה, לא כל כך אצילית,
    אבל אולי היא תוכל להיות לפחות פוני-פרא.'
  time: 11/5/2021 21:42:14
- author: ערן ארבל
  keyword: פוני
  length: 266
  story: '"זוכרת שכשהיית קטנה ביקשת פוני ליום ההולדת?"

    "אבא... הייתי בת 8. אני בת 12 עכשיו."

    "ואת זוכרת מה אבא עושה למחייתו?"

    "כן. אה, אבא... סוס מכווץ לא נחשב פוני."

    "לכן החלטתי לעשות הפוך. טא-דה!"

    "אבא! זה סוס ים! ענק!"

    "הנה הפוני שלך. רק תיזהרי איתו. הוא עדיין חלק מהמחקר."'
  time: 11/6/2021 6:41:16
- author: ערן ארבל
  keyword: לייזר
  length: 261
  story: כמו כל מהנדסת טובה שעובדת עם פוטנציאל הרסני, גם היא הכניסה דלת אחורית לפרויקט.
    היא ידעה שההחלטה הייתה הנכונה כשהלייזר העוצמתי ביותר שנבנה נגנב מידי הממשלה. כולם
    הבינו זאת כשהנבל השבועי הופיע. הוא הספיק להגיד "מאה מיל--" לפני שהפיצוץ אייד אותו
    ואת האי הסודי שלו.
  time: 11/6/2021 7:55:38
- author: תמיר בוכשטב
  keyword: לייזר
  length: 934
  story: "אנשי היחידה למציאת, טיפול ואחסון טכנולוגיה אתרית ישבו בחדר התדרוך.\n\"לפני\
    \ שלושה ימים,\" פתח סרן איתי, מפקד היחידה, \"שלישיית הרועמים פשטה על הבסיס הסודי\
    \ של דוקטור נחיליק. הדוקטור הובס ונלקח למעצר, אבל שאריות מהנחיל שלו מפוזרות על\
    \ חצי מהנגב. אנחנו צריכים להגיע לאזור הקרב ולטפל בנחיל. \n\"אני יודע שיש לנו פה\
    \ כמה חיילים חדשים, שלא יצא להם להתמודד עם נפולת של נחיליק, אז אני אזכיר שהדוקטור\
    \ מתמחה בחרקים קיברנטיים. יש לנו דיווחים על צרעות עם עוקץ לייזר, חיפושיות נפץ,\
    \ והעכבישים המשוריינים שנחיליק תמיד מייצר.\n\"אני גם יודע שעוד לא עבר שבוע מהקרב,\
    \ ואנחנו מסתכנים בנפולת אתרית, אבל אם נחכה יותר מדי זמן, אחד מהמקרים עלול לעבור\
    \ מטמורפוזה למלכה ולהוביל את הנחיל להתקיף אזרחים.\n\"אזור השלווה שלי יהיה פעיל\
    \ במשך כל המשימה, ואתם תנוחו בתוכו במשך עשר דקות מכל שעה, כדי למנוע הצטברות אתר.\
    \ אל תנסו בשום פנים ואופן לצבור אתר. הדבר האחרון שאנחנו רוצים זה עוד סופרים.\n\
    \"אם אין שאלות נוספות, אנחנו עולים על המסוק בעוד חצי שעה.\n\"בהצלחה לכולם. מ.ט.א.ט.א.,\
    \ נקה!\""
  time: 11/6/2021 8:46:07
- author: סופי טני
  keyword: לייזר
  length: 1028
  story: 'החנות הזו בלטה לעין כמו תפוח רקוב בתוך סל של תפוחים טריים. שם החנות, "מתנות
    לכל", התנוסס על שלט ישן בעיצוב מיושן עוד יותר. על המדפים המאובקים היתה תערובת
    של מתנות בעיצוב אישי – קוביות עץ שעליהן מודפסת תמונת בר מצווה של איזה ילד, כריות
    ועליהן "התינשאי לי רויטל" בוורוד מהוה, ספלים עם "חטיבת עצבני מחזור ''87".  על
    החלון בכניסה התקלפו האותיות "מתנות בחיתוך לייזר".

    מלי עמדה מול דלפק המכירה והתלבטה. "זו מתנה בשבילי", אמרה והסמיקה, כאילו התוודתה
    עכשיו על איזה חטא. המוכרת הציעה לה ספלים ומצעים, , טישרטים בגזרה חובקת ופאזלים
    מדיקט, שאפשר להדפיס עליהם הכל. מלי פסלה את כל ההצעות, אחת אחרי השניה. הסומק על
    פניה התחלף בהדרגה לחיוורון, והעצב שהשתדלה כל כך להסוות חזר לבצבץ בזוויות עיניה.

    המוכרת שתקה לכמה רגעים, ואז אמרה בקול שקט: "יש לנו כמובן גם את הלייזר". "חשבתי
    שהראית לי כבר הכל", אמרה מלי. "זו הצעה רק ללקוחות מיוחדים, שממש צריכים את זה",
    המוכרת הישירה מבט לעיניה של מלי. "אנחנו נחתוך בלייזר החוצה את החלק של הלב. זה
    החלק שאת צריכה להסיר, נכון?" היא הצביעה לעבר ליבה של מלי, כמעט נוגעת בחולצה.

    מלי הנהנה והוציאה את כרטיס האשראי.

    '
  time: 11/6/2021 9:51:39
- author: דנה כץ בוכשטב
  keyword: לייזר
  length: 757
  story: "#העדשה לא נראתה כמו עדשה. היא נראתה כמו שבב מחשב, שזה, למעשה, מה שהיא הייתה.\
    \ \n\nהפכתי אותה בכף ידי, ספקנית. \"וזה ימקד את המחשבות שלי?\" \n\n\"אם תבחרי,\"\
    \ רון אמר'ה. \"זה עובד על גלי מוח - ממקד אותם וגורם להם להסתנכרן, כמו שעדשה יכולה\
    \ ליצור לייזר מאור רגיל.\" \n\nהרמתי גבה. \"ככה גלי מוח עובדים?\"\n\nהי'וא משכ'ה\
    \ בכתפיו'ה. \"ככה הסבירו לי. אולי זו מטאפורה. מה אני יודע.\" \n\n\"ומה תופעות\
    \ הלוואי?\"\n\nהו'יא היסס'ה. \"לא ברור במאה אחוז,\" אמר'ה בחוסר רצון. \"אבל זה\
    \ שווה את הסיכון, בשבילי.\"\n\nיכולתי להזדהות. שנינו לא הגבנו טוב לממריצים, והפרעת\
    \ קשב היא לא משהו שהתקבל בהבנה בתחומי העיסוק שלנו. ועם זאת, \"את בטוח שזה שווה\
    \ את זה?\"\n\nהי'וא הסתכלה הצידה, וחשבתי על מעבורת הנוסעים מארקטורוס שכמעט התנגשה\
    \ באסטרואיד ההוא כשרון נרדמ'ה בעמדת הפיקוח. \"כן,\" הו'יא אמר'ה. לא יכולתי להתווכח\
    \ עם זה."
  time: 11/6/2021 10:43:17
- author: ג'ני פילצ'ין גלעד
  keyword: לייזר
  length: 697
  story: היא מתגנבת לאורך המסדרון האפל, בין תמונות מגודרות בחבלים היא לא צריכה לראות
    את שלטי "נא לא לגעת" שמעטרים כל חבל. או את התמונות עצמן. הכל חקוק בזיכרונה. עוד
    אולם, תמונות גדולות יותר מלבנים שחורים עם הבזקים קטנים במקומות שבהם אורות החירום
    המהומהמים פוגעים במשיכת מכחול. כל אלה לא מעניינים אותה. היא פונה בחדות ימינה,
    לחדר תצוגה צדדי. על הקירות מרקדות נקודות אדומות. היא נותנת למוחנ לחבר אותן ונעה
    בזהירות בין הקווים, כמו במשחק סבתא סורגת דמיוני. היא חוזרת לנשום רק ליד הכן, כשהמנורה
    העתיקה בידיה. שפשוף אחד. שפשוף שני. כלום. שפשוף שלישי. החדר מתמלא עשן. הקווים
    האדומים בוהקים בחושך. "תני לי לנחש," לוחש הקול. "לכבות את הלייזרים?" היא חושבת
    רגע. "פשוט תעביר אותנו לאיביזה." היא תמיד הייתה יצור פרקטי.
  time: 11/6/2021 11:03:44
- author: רן ארד
  keyword: לייזר
  length: 792
  story: הוא הסיר בלייזר את הקעקוע שעשה, לב עם השם שלה ו"לנצח" למטה. זה היה טיפשי
    וצ'יזי גם כשהוא עשה אותו, אבל ככה הוא הרגיש אז, טיפשי וצ'יזי. הוא נגע בעור הורדרד
    של הכתף, שהרגיש חלק ובתולי פתאום בלי השם שלה ובלי הלב. אז הוא קם והסיר גם את מברשת
    השיניים שלה, את החולצות שלה בארון, את התמונות שלה מהטלפון. הוא הסיר את כל הטיול
    לתאילנד, רק ליתר ביטחון. חזר למכון הלייזר והסיר גם את הקעקוע שעשה בצבא, היא פנתה
    אליו במסיבה ושאלה אותו מה מצויר שם והוא התבייש לומר לה מה זה אז הוא אמר לה שזה
    כובע. הוא הסיר את השערות בחזה שהיא אהבה לשים עליהן את הראש ולנמנם כמו חתולה, הוא
    הסיר את כל השערות בכלל. הוא הסיר את כתם הלידה על הירך שהיא אמרה שנראה כמו כבשה
    וקראה לה מה-מה וניסתה להאכיל אותה בעשב שתלשה אפילו שהיא לא אוכלת עשב. הוא היה
    חלק עכשיו, חלק ובתולי כמו לפני שפגש אותה, לפני שחלם עליה, לפני שנוצר בשבילה.
  time: 11/6/2021 11:45:23
- author: יובל מישורי
  keyword: לייזר
  length: 259
  story: 'קרן הלייזר הירוקה נראתה כאילו היא חוצה אלפי שנות אור במרחבי החלל, אבל למעשה
    האירה שביל של חלקיקי אבק בגובה של קילומטרים ספורים.

    "...ושם נמצאת ערפילית אוריון המפורסמת, בית גידול לכוכבים" הסביר נדב לקבוצה שעל
    המחצלת. השקט והקור של המדבר עשו את הלילה לבלתי-נשכח.'
  time: 11/6/2021 13:30:27
- author: יובל מישורי
  keyword: פוני
  length: 934
  story: 'נוצה-שחורה רכב על האופנוע שלו, כמו כל בוקר, אל המוסך של פיט. האופנוע היה
    ישן ורועש, והוא חתך את כביש הבטון בקו ישר במהירות של 55 מייל לשעה. היו זמנים שהוא
    היה מסוגל ליותר מזה, אבל מאז עברו עשור או שניים.


    נוצה-שחורה עבד אצל פיט בשנתיים האחרונות, מאז שסיים את הקורס במכונאות רכב. הוא
    חשב שבשלב הזה כבר יוכל לפתוח מוסך משלו, אבל המשבר הכלכלי חשב אחרת.


    בדרך לעבודה היה לו הרבה זמן לחשוב. כמה מיילים אחרי העיירה מוריסון הוא הביט לעבר
    אחד השלטים ובזווית העין ראה תזוזה של חיה. הוא לא הצליח לקלוט איזו חיה זו היתה,
    אבל באופן אוטומטי הוא חשב על הלטאה.


    תשע שנים עברו מאז אותו לילה, בו נגלתה לו חיית-הנפש שלו לראשונה. הוא שתה את התה
    המיוחד שזאב-לבן הכין, ובילה את אותו הלילה בשיחה עמוקה עם לטאה מדברת.


    המוסך היה ממש בכניסה לעיירה, ולכן מיד אחרי השלט "ברוכים הבאים לפוני, אוקלהומה!
    אוכלוסיה: 2314" הוא פנה ימינה וחנה ברחבת העפר. על אחד מפחי האשפה עמדה הלטאה והסתכלה
    בו. "בוקר טוב!" היא אמרה. "עזבי אותי, אין לי כח היום," הוא אמר ונכנס פנימה.'
  time: 11/6/2021 13:34:49
- author: יובל מישורי
  keyword: פוני
  length: 196
  story: הסוס של גולית נראה קטן לידו, סוג של סוס מיניאטורי. לא רבים יודעים, אבל האבן
    הראשונה של דוד החטיאה את גולית לחלוטין והשנייה הרגה את הסוס שלו (ומכאן השורה בשיר).
    רק האבן השלישית פגעה במצח של הפלשתי.
  time: 11/6/2021 13:35:23
- author: יובל מישורי
  keyword: לייזר
  length: 1323
  story: 'המשחתת הכבדה התקשתה לעקוב אחרי הספינה הקטנה והמהירה, אבל כח האש שלה כיסה
    על מגרעותיה. ספינת המבריחים ניסתה לתמרן ימינה ושמאלה, למעלה ולמטה, ובכל פניה חיכו
    לה צרורות של לייזרים רבי-עוצמה. זה היה רק עניין של זמן עד שהם ייתפסו, אבל נותר
    להם עוד טריק אחד בשרוול.


    קפטן המשחתת היה יצור קטן אפילו ביחס לחברי הצוות שלו. רגשי הנחיתות שלו דחפו אותו
    לחוסר-סבלנות וכוחנות-יתר, וכעת ניכר בו שהוא רואה בחוסר ההצלחה של הצוות כעלבון
    אישי. הוא צעק פקודות לעברו של הקצין הראשון שעשה כמיטב יכולתו לבצע אותן.


    ספינת המבריחים התכוונה להיכנס לאטמוספירה של כוכב הלכת הרביעי ולהתחבא שם, כאשר
    קרן לייזר מקרית פגעה בה. פיצוץ קטן נראה, והספינה החלה להסתחרר ללא שליטה ולאבד
    גז כלשהו מצד אחד.


    "משחתת אימפריאלית, אנחנו נכנעים! אנחנו בסכנה! הפסיקו את הירי!" קרא קול במבטא של
    אחת ממערכות השמש החיצוניות. הקפטן חייך לעצמו והורה להפסיק את האש. הוא שידר למבריחים
    שהם עומדים לקבל משלחת שתאסור אותם, וכל התנגדות תוביל לחידוש הירי.


    מעבורת קטנה יצאה לעבר ספינת המבריחים תוך דקות. כשכמעט הגיעה, לפתע הפסיק הגז לברוח
    מהחללית הקטנה והיא ייצבה את עצמה. לפני שמישהו על גשר המשחתת הספיק להגיב, הספינה
    פנתה ב-90 מעלות שמאלה, הפעילה את מנוע ה-FTL וקפצה.


    תדהמתו של הקפטן פינתה את מקומה מהר מאוד להתקף מחודש. הוא שלף את האקדח וירה בקצין
    הראשון ובנווט ואז זרק את האקדח על קצינת המדע בזעם, בטרם התיישב שוב ונאנח. זה היה
    הנווט השלישי שלו השנה... מאיפה ישיג עכשיו עוד אחד?'
  time: 11/6/2021 14:31:58
- author: איידן סוייר
  keyword: לייזר
  length: 2539
  story: 'לקח לחייזרים לפחות עשור של מעקב אחרי המין האנושי כדי להבין שהם לא מבינים
    כלום. לבסוף הגיעה ההוראה מהמנהיג הגבוה (מאוד): אין ברירה, אם אנחנו רוצים להבין
    אותם, חייבים להסתנן לשורותיהם.

    אבל אף אחד לא רצה להיות המסתנן. ארר-ניו צפתה ביצורים המוזרים עם מבנה הפנים בראש,
    האוזניים בצדדים, ובלי שום לייזרים או שקפקפים. ומה אם כדי להיות משכנעת היא תצטרך
    להתקרב מאוד לאחד מהם? איפה היא תשים לו את הטבעת, על הקמיצה? אחרי שכולם השמיעו
    טרוניות דומות, המנהיג הגבוה (מאוד) החליט לרכוש טכנולוגיה חדישה שתאפשר לחללית כולה
    להסתוות. בדרך הם עברו לייד שביל החלב. אררר-ניו לקחה מילקשייק עם בננה.


    אחרי דיון קצר נוסף הם החליטו להסתוות כאישה זקנה, מהשורש מבוגר, כי זה הכי פחות
    מעורר חשד. אתה רואה זקנה, אתה חושד בה? וכך הם נחתו בכדור הארץ תחת* השם הבדוי הנפוץ
    ביותר שהצליחו למצוא בניתוח סטטיסטי, מוחמד וואנג.

    הם שמעו שבישראל אנשים נדחפים כל הזמן אחד לחיים של השני, והיו בטוחים שזה המקום
    המושלם, תוך כמה ימים מישהו ודאי ייגש אל מוחמד והם יתחילו לפתח שיחה. אחרי שלא הצליחו
    למצוא דירה בתל-אביב, הם התפשרו על דימונה. המדינה הזאת דיי קטנה וזה בטח לא באמת
    משנה, חשבו. אבל הימים הפכו לחודשים ומוחמד נותרה בודדה בדירתה, ואם לא די בכך, התחיל
    להיגמר להם הכסף הארצני. הם שמעו שזקנים בישראל לא חייבים לעבוד בשביל לקבל כסף,
    אבל בשלב הזה הם כבר התחילו להבין שלא כל מה שהם שמעו נכון.


    המנהיג הגבוה (מאוד) הטיל על אררר-ניו את תפקיד החוקרת הרשמית, שתברר מעתה את השמועות
    לעומק. אררר-ניו החליטה לבדוק את הטענה המוזרה שגברים אנושיים יעשו הכול עבור הזכות
    להיבחר בידי אישה זרה להביא את צאצאם לעולם, אבל לאחר מכן (ואם הם אחראיים מספיק
    אז גם תוך כדי כך) יעשו הכול כדי לוודא שהצאצא הזה לא יבוא לעולם. היא מצאה אפליקציה
    ייעודית לכך, בעלת סמליל של להבה, ופתחה פרופיל עבור מוחמד. לא הרבה גברים הגיבו,
    אבל המעטים נראו נלהבים מאוד ורק ביקשו לשמור על דיסקרטיות. חלק אפילו השקיעו ושלחו
    מראש תמונה של הלולב שלהם, להוכיח שהכול עובד.

    אררר-ניו חשבה שהנה הם מתקדמים, אבל במהרה גילתה שמיהרה לשמוח: נראה שלדבר היה הדבר
    האחרון שעניין את האנשים שעמם יצרה קשר, והם ממילא לא הצטיינו בכך. למעשה, הם כל
    כך לא התעיינו במוחמד, שאררר-ניו עצמה הרגישה כאילו הדריכו לה-עצמה על הלב.

    אין ספק שהגיע הזמן לצעדים קיצוניים יותר. אחרי בדיקה נוספת, אררר-ניו גילתה שיש
    כסף מיוחד שמגיע בדיוק לאנשים בגיל של מוחמד, עבור ניצולי שואה. היא ניסתה לבדוק
    מה זה בדיוק שואה, אבל התוצאות היו בלתי מתקבלות על הדעת בעליל, עד שמצאה את ההגדרה
    "אסון כבד, חורבן". אולי כל מה שהם צריכים הוא איזה אסון נורא שיקרה למוחמד. היא
    הביטה מהחלון. אותו יום היה מזג אוויר, והיא הבחינה לב באדם בעיצומו של מה שנראה
    כמו כיפכוף של טיול. לפני שיצאה מהבית הוא אמר משהו. היא ניסתה להבין את דבריו, אבל
    לא שמעה, כי היה שם חלון.


    * זה מצחיק שכתבתי תחת, כי זה גס.'
  time: 11/6/2021 15:27:26
- author: Z4Zima
  keyword: לייזר
  length: 496
  story: "‏היא אף פעם לא הייתה שעירה במיוחד, ומאז ההורמונים בכלל. ובכל זאת הצורך לגדל\
    \ עכשיו לפני הטיפולים, כדי שהלייזר יתפוס, גרם לדיספוריה שלה לשגשג, והיא כמעט שלא\
    \ יצאה מהבית. \n‏עכשיו אחרי שבועות של התנזרות, כשהיא שוב שוכבת על מיטת הטיפולים,\
    \ בקליניקה שהעבירה בה ימים שלמים - כל מה שיכלה או רצתה לחשוב עליו, עם כל חלקת\
    \ עור שנגלית שוב, היה איך בסוף הוא ילטף את העור הצח שלה, יפשק את הלחיים האחוריות\
    \ הרכות, ויצלול אל החור החלק, להתענג רגע לפני שימלא אותו, וכמה שהיא אוהבת למצוא\
    \ את השערות שלו שם אחרי.\n‬ \U0001F3F3️‍⚧️"
  time: 11/6/2021 18:36:31
- author: DDD
  keyword: לייזר
  length: 392
  story: "ב21 ליוני היתה הפעם הראשונה שלה. היא ממש פחדה. אולי הם יכאיבו לה, ואם בכלל\
    \ הכסף שווה את ההקרבה. \nהיא הלכה למכון ההוא, הגרביון חצי אטום כמו הפקידה. כניסה\
    \ צדדית, זכוכית מצופה מדבקה זולה, תאורת לד אינטימית. ועם החברה העקומה, שלידה נראת\
    \ שווה, הרגישה מגניבה ממש לשניה.\nשתיהן החליטו לעשות השנה 'מכה אחת' כמו הבנים,\
    \ מאמץ מרוכז. כך שבקיץ הקרוב, ירימו יחד קוקטייל ישלבו רגל על רגל כמו מלכות. בלי\
    \ שערות"
  time: 11/6/2021 20:13:21
- author: 'ליאור '
  keyword: לייזר
  length: 134
  story: היא ראתה את האור האדום הקטן רגע לפני שהוא נפל לקרקע. היא לא הייתה צריכה לחכות
    לפעם הבאה כדי להבין את משמעותו. הפעם הבאה הגיעה בכל זאת.
  time: 11/6/2021 21:31:58
- author: שלמקו
  keyword: פוני
  length: 66
  story: ובסוף, כל המלחמה נגמרה בכך שברגע הלא נכון נכנס לצלף הפוני לעיניים.
  time: 11/6/2021 23:14:29
- author: שלמקו
  keyword: לייזר
  length: 96
  story: בהתחלה זה נראה רעיון מוצלח, להחליף זיקוקים די נור בתצוגות לייזר בשמיים. מי
    שמע אז על חתולי-חלל?!
  time: 11/6/2021 23:15:05
- author: הילה בניוביץ'-הופמן
  keyword: פוני
  length: 266
  story: 'כשהייתה בת 8, רכבה על פוני. כשהייתה בת 15, רכבה על סוס.

    ועכשיו, בגיל 22, הסוס המכונף כבר הרגיש שהיא מנוסה מספיק. הוא רקע בפרסותיו בגאווה
    והציע את שירותיו: "רכובה על גבי תוכלי להגיע לכל קצוות הממלכה במהירות הבזק!"

    "לא תודה", השיבה הנסיכה. "אני מעדיפה את הטויוטה שלי".'
  time: 11/6/2021 23:52:20
- author: הילה בניוביץ'-הופמן
  keyword: טיפול
  length: 208
  story: "\"זה יכאב?\"\n\"בכלל לא!\" אמרה אמא, \"רק יעקרו את השן שמתנדנדת. לא תרגישי\
    \ כלום\". \nאחר כך, כשהסייעת ניגבה משפתיי את הדם והדמעות, תהיתי אם זו הייתה הפעם\
    \ הראשונה שאמא שלי שיקרה לי, או רק הפעם הראשונה שבה השקר התגלה. "
  time: 11/6/2021 23:53:14
- author: הילה בניוביץ'-הופמן
  keyword: לייזר
  length: 223
  story: '"גברתי, אני מצטערת, זה לא אפשרי."

    "אבל למה? פרסמתם שאתם עושים הסרת שיער בלייזר!"

    "כן, אבל לא למקרים כאלה..."

    "יש לו שיער ואני רוצה להוריד לו אותו בלייזר!"

    "גברת, אנחנו לא נוריד לפודל שלך את כל השיער מהתחת בלייזר, וזה סופי."'
  time: 11/6/2021 23:53:57
- author: כליל שחר
  keyword: לייזר
  length: 499
  story: "\"נו באמת, את רצינית עכשיו?!\" \nהפרסומת התעלמה ממנה, כמובן. הן עדיין לא\
    \ השתלטו על שאלות רטוריות, וגם - וזה היה מוזר יותר - התעקשו להמשיך לדבר בטון הזה,\
    \ שאף אדם אמיתי או בדיוני לא השתמש בו אף פעם אלא כחלק מפרסומת. \"טכנולוגיה חדשנית\
    \ המבטיחה תוצאות לטווח ארוך...\"\n\"גם בשנות העשרים אמרתם את זה. עוד עשרים שנה\
    \ בטח תנסו לשנות את דעתנו שוב\".\n\"מראה טבעי ללא מאמץ! אנחנו מציעות לך מחיר היכרות\
    \ מיוחד -\"\n\"אני אשאר עם הרגליים החלקות שלי, תודה\".\nהיא נופפה בידה והפרסומת\
    \ התחלפה סוף סוף בסרטון של פרת ים מלחכת אצות. "
  time: 11/7/2021 0:36:12
- author: רן ארד
  keyword: חרוז
  length: 726
  story: '- מה מתחרז עם הולכת?

    - שלכת, אזדרכת.

    - לא, משהו יותר שמח, זה לברכה לחתונה של אילי.

    - אולי לא בחרוזים? זה מביך, זה מעיק, פשוט תגידי כמה דברים באותו הרגע, מהלב.

    - אני.. אני לא חושבת שכדאי. עם כולם שם, וכל ההתרגשות של החתונה, אני אתבלבל באמצע.
    אני אתחיל להגיד שהיא כל כך צעירה וחכמה, שהיא עושה טעות, שהיא מתחתנת עם זבל שלא
    מגיע לקרסוליים שלה, שאם הוא לא היה מכניס אותה להריון באיזה סקס רחמים שבאמצע שלו
    הוא הוריד את הקונדום כמו איזה צלופח מגעיל, לא הרגיש לו נעים עלק, ואז שיחק לה על
    המצפון כשהיא רצתה להפסיק את ההריון, כי הוא יודע שהוא בחיים לא ישיג מישהי ברמה
    של אילי, עכשיו היא מתוסבכת, עם כל המשפחה היא מסוכסכת, את החיים שלה לביוב שופכת,
    הייתי קונדום מברזל מרתכת, את הביצים שלו מוע-

    - מבורכת?

    - כן, "איזו זוגיות מבורכת", תודה.'
  time: 11/7/2021 8:43:24
- author: ליאור
  keyword: חרוז
  length: 255
  story: התור הזדחל לאטו והיא שמחה שהשלפוחית שלה אינה לוחצת. ברגע התחילה מהומה והיא
    נדחפה לאחור, המחרוזת שלה נתפסה בזיז תיל סורר והתפזרה לכל עבר. היא ידעה שזה עשוי
    לקרות, ויותר משהצטערה על המחרוזת היא קינאה בחרוז הבודד שהצליח לעקוף את התור ולהתגלגל
    אל מעבר למחסום.
  time: 11/7/2021 9:29:08
- author: Z4Zima
  keyword: חרוז
  length: 232
  story: 'זו היתה שרשרת, ועם כל חרוז שנכנס גברה תחושת הדחיסות, המלאות, ההישג שבבליעה,
    והתחת הרעב שלה שרק חיכה לעוד.

    וכשנמשכה החוצה, כל חרוז שיצא הגביר את תחושת הריקנות, הפעירה, הכיווץ שמתרפה שכמו
    נלחם עוד לאחוז.

    והיא אהבה להיות מלאה, ומעוטרת.'
  time: 11/7/2021 10:03:17
- author: ערן ארבל
  keyword: חרוז
  length: 266
  story: 'בגלל המחסור בחרוז, השרשרת לא הייתה סימטרית.

    בגלל המחסור בשרשרת, התלבושת לא הייתה מושלמת.

    בגלל המחסור בתלבושת, הטקס לא היה לפני הטקסט.

    בגלל המחסור בטקס, אדוננו האפל, שוכן תחתיות, מצליף הנשמות, כעס מאוד והחליט לכלות
    את החיים מהפלנטה בחומצה וכאב.

    הכל בגלל המחסור בחרוז.'
  time: 11/7/2021 10:35:38
- author: גדי אלכסנדרוביץ'
  keyword: פוני
  length: 263
  story: 'אחרי תקופת האימון הראשונה עם הפוני הסרנו ממנו את רתמת העזר. אצל הילדים האחרים
    הפונים עפו איתם כבר תוך שבוע, אבל שלי פשוט לא עף. בלבי נדרתי שלעולם לא אעזוב אותו
    בשל כך. כל הילדות נותרתי איתו, ולא עפתי.


    רק שנים אחר כך, כשגדלתי, הבנתי שלא עף כי הוא ממש לא סבל אותי.'
  time: 11/7/2021 10:47:48
- author: גדי אלכסנדרוביץ'
  keyword: לייזר
  length: 257
  story: 'מי רוצה, רוצה לשמוע מעשה בלייזר?

    טמן אותו עמוק בקרקע סבא אליעזר!


    לייזר, לייזר, לייזר, לייזר, אין כמוהו לייזר!


    פעם בא פולש חלל אל סבא אליעזר

    אחת ושתיים, פשט ידיים וכיוון הלייזר!


    כיוון הלייזר, כיוון הלייזר, אין כמוהו לייזר!

    פוצץ את הפולש חלל

    כך עשה הלייזר!'
  time: 11/7/2021 10:48:20
- author: גדי אלכסנדרוביץ'
  keyword: חרוז
  length: 264
  story: "בשיעור האחרון אזרתי אומץ ושאלתי את המורה למה כל הלחשים שלנו כוללים חרוזים.\
    \ מה המנגנון הטכני שהחריזה מפעילה? \n\n\"לחשים לא צריכים חרוזים\" היא חייכה בעצב,\
    \ \"אבל כשאנחנו מתנים אתכם לחרוז, הלחשים שאתם ממציאים הם עילגים מכדי להיות מסוכנים.\
    \ אדון האופל האחרון? פשוט לא חרז.\""
  time: 11/7/2021 10:48:41
- author: יובל מישורי
  keyword: חרוז
  length: 243
  story: 'בפרדס של גדעון עבד רובוט

    ללא לאות, ימים ולילות

    השקה כשצריך, גזם ענפים

    בחן כל עלה, הרחיק מזיקים

    יום אחד הבחין בפרי בשל

    ביישן ונחבא בין שמש וצל

    בחן הרובוט את הפרי מקרוב

    והמודל קבע שהוא ממש טוב

    בשל ברמה של תשעים אחוז!

    הזרוע הושטה וקטפה את הלימון.'
  time: 11/7/2021 10:57:30
- author: סופי טני
  keyword: חרוז
  length: 749
  story: "מתוך עמוד \"לקוחות ממליצים\" של סוכנות \"לשון נופל על לשון\":\nעד שהגעתי\
    \ ל\"לשון נופל על לשון\", הייתי סתם כותב תקוע. הייתי מתחיל סיפורים וזונח אותם\
    \ אחרי פסקה וחצי, רעיונות שהיו באים כל הזמן היו נעלמים ברגע שהתיישבתי לכתוב, שנאתי\
    \ את הכתיבה שלי ואת עצמי. \nכשקיבלתי את הפרסומת שלהם במייל, חשבתי מה כבר יש לי\
    \ להפסיד? הם מציעים ליווי ספרותי, אני צריך מישהו שיעזור לי להניע את כל הכתיבה\
    \ שלי, למה לא לנסות? \nבהתחלה באמת הופתעתי. חשבתי שאגיע למקום עם שולחנות ומנורות\
    \ כתיבה, עם אנשים רציניים שיעזרו לי להבין על מה הסיפור שלי ולאן הוא הולך. אולי\
    \ אפילו ללמוד כמה טכניקות חדשות לכתיבה ולשחרור מעצורים. לא ציפיתי להגיע למועדון\
    \ אורגיות עם ספות בריח משונה ותאורה עמומה. אבל מה אתם יודעים.\nמאז שאני לקוח קבוע\
    \ בסוכנות לליווי ספרותי \"לשון נופל על לשון\" אני לא מפסיק לכתוב.\n"
  time: 11/7/2021 11:20:12
- author: יובל מישורי
  keyword: חרוז
  length: 1182
  story: 'עבד ישב בפתח הבית והתנדנד בכסאו קדימה ואחורה. בידו הימנית היתה המיסבחה,
    שרשרת התפילה שהיתה של אביו ושל סבו. עיניו היו עצומות ושפתיו מלמלו תפילה. הוא העביר
    חרוז בין אצבעותיו.


    רעש מנוע של רכב שטח הלך וגבר, וכעבור מספר שניות פתח עבד את עיניו וראה ג''יפ מגיע
    במורד הרחוב ונעצר לידו בחריקת בלמים. מהחלונות הפתוחים בקעה מוזיקה חזקה, והבסים
    הרעידו את הרחוב כולו. עבד העביר חרוז בין אצבעותיו.


    הנהג והנוסע שלידו נותרו ברכב, ושני בחורים צעירים יצאו מאחור ומיהרו אל תוך הבית
    שמעבר לרחוב. הם שהו מספר שניות בבית, ויצאו בריצה, אוחזים באקדחים. הנהג זירז אותם,
    והם נכנסו בחזרה למושב האחורי. עוד בטרם נסגרו שתי הדלתות, הסתחררו גלגלי הג''יפ
    והוא שעט קדימה לעבר קצה הרחוב. עבד העביר חרוז בין אצבעותיו.


    אחד הבחורים שנכנסו ויצאו היה מוכר לעבד. זה היה סלים, הבן האמצעי של איאד שגר ממול.
    עבד זכר אותו כילד טוב וסקרן, משחק בחצר בכדור עם חבריו, או הולך עם אחיו ואחותו
    לבית הספר. הוא התפלל שהילד לא הסתבך במשהו פלילי. הוא העביר חרוז בין אצבעותיו.


    שתי יריות נשמעו מכיוון המרכז המסחרי, ואחריהן עוד כמה. צרחות אימה וכאב החלו להישמע,
    ועבד תיאר לעצמו מה קרה שם. עוד לוויה תצא, עוד סוכת אבלים תקום, עוד משפחה תדרוש
    נקמת דם. דמעה נקוותה בזווית העין של עבד והחלה לגלוש במורד זקנו. הוא העביר עוד
    חרוז בין אצבעותיו.'
  time: 11/7/2021 11:28:41
- author: '@theshnekel'
  keyword: לייזר
  length: 347
  story: 'וא הדליק את ציין הלייזר, זה שיראה לו בדיוק היכן יפגע. במרחק כזה, הוא היה
    מדויק עד לרמת המילימטר. לרגע הוא היסס, מה יקרה אם הוא יבחר לירות ברגל, או בצוואר,
    אבל המחשבה חלפה באותו רגע והוא שיחרר את הירייה ישר ללב. החץ פגע במטרה, כמו תמיד.

    באותו הרגע השמיים שינו גוון, לקצת יותר אדום, להקת עגורים המריאה, זוג שטייל על
    החוף הביט לשמיים, ואחד על השני.  '
  time: 11/7/2021 11:45:04
- author: '@theshnekel'
  keyword: פוני
  length: 363
  story: ״אבא, אני רוצה פוני, חום עם כתם לבן על המצח!״ היא חוזרת ואומרת. ואני, המהנדס
    הבכיר בחברת Zoofab, שיכול להנדס לה נמר שנושם מתחת למים או נמלה שיודעת לדבר כמו
    תוכי לא מבין. ״אולי לפחות שתהיה לו קרן?״ אני מציע. ״לא! סוס פוני בדיוק כמו זה
    שסבתא מספרת עליו!״.   ואז אני קולט. ״אני אכין לך סוס פוני כזה, אמא.״ אני אומר
    בשקט, ״ עכשיו את מוכנה להחזיר לבת שלי את הגוף שלה?״
  time: 11/7/2021 11:45:57
- author: '@theshnekel'
  keyword: טיפול
  length: 226
  story: סווטה חיברה עוד צינור, ועוד חיישן. ״זה לא נראה טוב״ היא אמרה. כשהיא מסתכלת
    על המוניטור. עוברת מדד אחרי מדד. ביקשתי ממנה לעשות כל מה שהיא יכולה ״עברנו ביחד
    כל כך הרבה״. ״תשאיר אותה פה ותחזור עוד שבוע״ אמרה, וסגרה את מכסה המנוע.
  time: 11/7/2021 11:46:29
- author: '@theshnekel'
  keyword: משקפת
  length: 228
  story: כשהם מצאו את ד"ר שטרן, חוקרת הטבע הנודעת,  המשקפת שלה עדיין הייתה מכוונת
    אל עבר אתר הקינון של הקונדור אותו חקרה. סיבת המוות הייתה ברורה, נשיכת עכביש ארסי.
    חוקרת מקרי המוות העירה לעצמה, לפעמים במקום לראות לרוחק, צריך להסתכל קרוב.
  time: 11/7/2021 11:47:07
- author: צח
  keyword: משקפת
  length: 243
  story: 'נלסון הרים את המשקפת לעינו החסרה. הקרנית האטומה והחלבית התקפלה לצדדים, חושפת
    חיבור עצבי מדמם. הוא לא חיפש ספינות. הוא סרק את הזרמים המגנטיים, והיישויות החשמליות
    שגלשו בהן.

    אחת מהן ניצנצה לפתע באור כחול אפור. הוא חייך, מוכן לקרב האחרון של חייו.'
  time: 11/7/2021 12:05:39
- author: ''
  keyword: פוני
  length: 171
  story: 'אני אומר לכם, אמר אודיסאוס, זה יעבוד.

    הם יכניסו אותו לעיר, אתם תצאו בלילה ותפתחו לנו את השער.

    אבל זה סוס פוני חי! מאיפה בכלל נכנסים?

    מאיפה שאתה חושב, הוא גדול יותר מבפנים.'
  time: 11/7/2021 12:06:08
- author: ''
  keyword: חרוז
  length: 120
  story: 'פדורין משחק עם מחרוזת הירקן, מעביר חרוז חרוז.

    חם בביתן השומר הקטן בחנייה, אבל זה מה שיש. אין עבודה לבלשים בדימוס בישראל.'
  time: 11/7/2021 12:06:29
- author: בצלאל
  keyword: לייזר
  length: 238
  story: "‏כששכב על מיטת הניתוחים, נזכר לרגע בשנות ילדותו כאשר הילדים האחרים נהגו\
    \ ללעוג לו ולמכשיר האופטי הכבד והמסורבל שנאלץ להרכיב על פניו. \n\"מוכן?\" שאל\
    \ הרופא. הוא הנהן בחיוך, עכשיו סוף סוף הוא יהיה כמו כולם, ויוכל לחרוך את אויביו\
    \ במבטו. מילולית."
  time: 11/7/2021 12:06:46
- author: בצלאל
  keyword: משקפת
  length: 443
  story: "‏כל בוקר היא הייתה פותחת את החלון הגדול במרפסת, מצמידה את המשקפת לעיניים\
    \ וסורקת את האופק של אירועי המחר.\nבספר ההוראות נכתב אמנם באותיות מודגשות \"אסור\
    \ להשתמש במהופך\", אבל יום אחד הסקרנות הכניעה אותה והיא הביטה במשקפת מצידה השני.\
    \ התמונה הייתה מטושטשת, והיא ניסתה לכוון את הפוקוס.\n\n ‏כשהתמונה התבהרה סוף סוף,\
    \ היא הבינה למה אסור היה לעשות את זה. \nמן הצד השני של העדשה הביטו אליה במבט מאשים\
    \ כל רוחות העבר. עכשיו היא תצטרך לתת דין וחשבון על מה שהיה."
  time: 11/7/2021 12:07:41
- author: בצלאל
  keyword: חרוז
  length: 538
  story: '‏אבא לא היה כותב לעתים קרובות. הכוכבים היו צריכים להיראות נוצצים בשמים בהירים,
    והרוח צפון-מזרחית, כשהימים מתקצרים והציפורים נודדות, רק אז, לפעמים, הוא היה פותח
    את המכתבה הישנה שבתוכה מגירות מגירות מלאות חרוזים צבעוניים.

    כשהוא השחיל את החרוזים על השורות, הם היו מסתחררים רגע ‏ואז מתיישרים ונצמדים כמו
    מגנטים קטנים שמהמהמים לעצמם.


    אחרי שהלך ניסיתי להתידד איתם, אבל בידי הם היו בדרך כלל מתפוררים לאבקה אפרפרה.
    גם בימים בהם הצלחתי להשחיל כמה על החוט, במקום להתיישר ולהיצמד הם המשיכו להסתחרר
    חסרי מנוחה ולייצר סערת ברקים קטנה וכעוסה סביבם.


    ‎'
  time: 11/7/2021 12:10:28
- author: דנה כץ בוכשטב
  keyword: חרוז
  length: 317
  story: "\nמזל, גורל, או איך קוראים לה\nחרוזים לה לכל איש\nשתשחיל, כשנעים לה,\nעל\
    \ קורים של עכביש. \n\nמה אכפת לה? לא אכלה\nמעץ הדעת טוב ורע.\nחרוזים היא משחילה,\n\
    ואם פתאום החוט נקרע\n\nלא רק נשמה נופלת,\nגם שכניה מכל צד.\nכל מיתה אותי אוכלת:\n\
    לא ימות אדם לבד. \n\nרק תפילה אשא לרוח:\nאם כל זה יקרה שנית\nואושחל על חוט קרוע\
    \ - \nשנהיה גם אז שכנים."
  time: 11/7/2021 12:50:32
- author: יניבוס
  keyword: זיכרון
  length: 968
  story: '#סיפורנובמבר (בנושא זיכרון)


    "אבא שלי על ערש דווי"

    "מה?" שאל השוטר ההמום

    "הוא על ערש דווי" חזרתי שוב

    "מה זה ערש דווי?" שאל השוטר


    השוטר תפס אותי על מהירות מופרזת והראש שלי עכשיו במהירות מטורפת. איך אני מסביר
    לשוטר מה זה ערש דווי? שכחתי מה זה ערש דווי... איך הגעתי לכאן בכלל?


    "הוא גוסס" אמרתי בקול חנוק. השוטר החוויר לרגע, הישיר בי מבט "אני מאמין לך בגלל
    שיש לך כיפה" הוא החזיר לי את הרישיון "סע בזהירות ורפואה שלמה לאבא". נתתי גז. במראה
    עוד ראיתי את השוטר ההמום. שום רפואה כבר לא תעזור כאן חשבתי לעצמי.


    לאבא שלי לא היה זיכרון. אילו היית שואל אותו מהי השנה עכשיו או מי ראש הממשלה הוא
    לא היה יודע מה לענות. אך אם תפתח חומש ותקרא חצי פסוק, הוא מיד יאמר לך את החצי
    השני. המוח האנושי הוא דבר מופלא והדרך לבית החולים נראית כמו נצח.


    הבטתי על עצמי במעלית בעודי עולה על עבר פנימית ב. שמתי מסכה חיטאתי ידיים ופתחתי
    את הדלת. אבא שכב על המיטה והאחים שלי עומדו מסביבו. "אבא זה אני. אני פה. הגעתי.
    אבא! אבא!"


    הוא נשם את נשימתו האחרונה ונדם לנצח.

    ערש דווי - עכשיו אני זוכר מה זה.'
  time: 11/7/2021 13:21:54
- author: אלינה
  keyword: טיפול
  length: 3089
  story: "\n-  אני חייבת להראות לך משהו – אמרה ושלפה את הטלפון.\n\nבתמונה נראה סוס,\
    \ עורו חום ומבריק בשמש, שערו מתבדר ברוח הקלה, מחקה את קצף גלי הים, רגליו נטועות\
    \ בחול, ועליו יושבת בחורה, לבושה בשמלה ירוקה ארוכה, גם שערה מתבדר, והיא מחייכת\
    \ באושר, כל כולה אומרת יציבות וכח – \"תראו אותי\".\n\n-  איזה יופי – אמרתי. זה\
    \ משה, הסוס שלך?\n\n-   כן, זה משה הזקן, לקחתי אותו לרכיבה בים.\n\nירדנו להליכה\
    \ בחוץ – אני עם סדים לרגליים, הולכת בצורה מאומצת ומגושמת, והיא לצידי – סוחבת את\
    \ ההליכון.\n\n-  את צריכה ללכת כאילו את רוכבת על סוס – היא אומרת, החלק העליון\
    \ נשאר יציב וישר, ורק הרגליים עובדות בתיאום, טיק-טיק.\n\n-  אם את אומרת, חשבתי.\
    \ כל אחד ועולם הדימויים שלו.\n\nאחר-כך עלינו ועבדתי על שיווי משקל, סקווטים, פלאנקים,\
    \ שכיבות סמיכה, או בקיצור, טיפול פיזיותרפי סטנדרטי, סטייל סצנות האימונים מהסרט\
    \ \"קצין וג'נטלמן\". בניגוד לריצ'רד גיר, לא הצלחתי לעשות הכל, אבל ככה זה בטיפול\
    \ כזה – הדרך חשובה מהתוצאה, ניחמתי את עצמי במשפטי מוטיבציה בשקל.\n\nלקראת סוף\
    \ הטיפול, שכבתי סחוטה על המזרון. היא התיישבה לאורך גליל ענק, מהסוג שיש בג'ימבורי\
    \ ומזכיר לי טיפולים שעברתי כילדה, הרימה עליו רגליים והצמידה אותן, נותרת יציבה,\
    \ מתנדנדת מצד לצד בשליטה.\n\n-  טוב, בואי נעשה עוד קצת הליכה בסלון.\n\n-   לא,\
    \ אני רוצה לעשות את זה – הצבעתי עליה.\n\nהיה לה מבט סקפטי.\n\n-  אם תצליחי לעשות\
    \ את זה, אתן לך מה שתרצי.\n\nוואו, חשבתי, עד כדי כך היא לא מאמינה בי... אני חייבת\
    \ להעמיד אותה על טעותה, וגם לבקש מה שארצה – זו חתיכת תמריץ. אני הרי יודעת לעשות\
    \ זאת, הרגשתי בוודאות. למה חשבתי כך ואיך תכננתי לעשות זאת – קשה לומר, אך הרגשתי\
    \ שסוף-סוף מתחיל החלק המעניין ביותר בטיפול. אני אוהבת התערבויות.\n\nהתיישבתי לאורך\
    \ הגליל, משמאלי הספה, הרמתי רגליים ויישרתי אותן. ניסיתי להתייצב. שמתי יד אחת על\
    \ הספה. החלקתי ימינה. היא תפסה אותי. חזרתי. ניסיתי שוב, החלקתי שמאלה ובלמתי את\
    \ הנפילה עם הספה. הסתבר שזה קשה משחשבתי.\n\n-   אני אחזיק את הגליל בצד אחד, אמרה\
    \ (יש עוד תקווה, חשבתי).\n\nניסיתי שוב, הצמדתי כפות רגליים. ניסיתי להתכנס למרכז,\
    \ ושוב החלקתי. היא תפסה אותי.\n\nעוד פעם. חשבתי, אני יודעת מה עושים. אני חייבת\
    \ להגיע לרגע הזה, של רוגע מוחלט, אך גם של שליטה. זה נשמע סותר אבל זה לא. לכווץ\
    \ את הבטן, לכוון את המשקל לצד שמאל, החלש יותר, לא לחשוב על הפעולה, להרפות, להתמקד\
    \ בנקודה אחת, להרפות, להכנס למצב \"זן\", להצמיד כפות ידיים, להתייצב, להרפות, לא\
    \ לחשוב על כלום, להיות בתוך הרגע, לנשום.\n\n-   אני מחזיקה את הגליל, אמרה, ואחרי\
    \ כמה שניות :\n\n-    אני עוזבת את הגליל.\n.........\n-     ..... מצוינת, כל הכבוד!\n\
    \nשקט, אני בתוך הרגע, עושה את זה, יושבת על גליל ברגליים ישרות וצמודות, במשך כמה\
    \ שניות. סוף סוף – עשיתי זאת – תראו אותי!\n\n-  האמת, לא חשבתי שתצליחי, אמרה.\n\
    \nחייכתי. זה היה מוזר – איך עשיתי את זה? אני חייבת לזכור ולשחזר את הדבר הזה, החמקמק\
    \ והבלתי ניתן להסבר, בסיטואציות נוספות, לא בטיפול, בחיים.\n\n-  עכשיו את חייבת\
    \ לתת לי מה שארצה, אמרתי בטון של מנצחים. את יודעת מה אני רוצה.\n\nמשום מה היה\
    \ לה מבט מעט מבוהל. אולי חשבה שארצה ממנה אישור ללכת בחוץ לבד עם הסדים, או התחייבות\
    \ לא לעשות איתי שכיבות סמיכה במשך חודש. אבל, למרות שהחשש הזה מבוסס כשמדובר בי,\
    \ אמרתי -\n\n-  אני רוצה לרכוב על סוס (שוב מבט תועה ממנה).... , נו טוב, נאנחתי,\
    \ על משה הזקן והמנוסה, כשאת יושבת מאחורי.\n \n\n מוקדש באהבה לפיזיותרפיסטית שלי,\
    \ וגם לכל הפיזיותרפיסטים שליוו אותי בדרך, שבכל זאת חשובה הרבה יותר מהתוצאה.\n\n\
    #סיפורונובמבר\n#טיפול\n"
  time: 11/7/2021 13:57:55
- author: ענבר גרינשטיין
  keyword: פוני
  length: 227
  story: "כשפוני חיכתה עם סבתא בתחנת הרכבת ברחוב פרידריך, ליד חנות הפרחים, היא תהתה\
    \ איך אמיל ייראה ואם הוא יחשוב שהאופניים שלה מרשימים.\nכשאמיל לא הגיע, כולם דאגו,\
    \ אבל פוני לא דאגה בכלל. \nהיא ידעה שכל עוד היא בסביבה, היא תגן עליו מכל רע.\n"
  time: 11/7/2021 16:41:51
- author: ענבר גרינשטיין
  keyword: לייזר
  length: 220
  story: 'מדהים איך שהטכנולוגיה בימינו מתקדמת! כל מה שעשית פעם עם צוות רופאים, היום
    אפשר לעשות עם לייזר. טיפולי שיניים, הסרת שיער, הסרת שומות, ניתוחי לב ומוח.

    הבעייה העיקרית היא שלייזר הוא רק איש אחד, והתור אליו ארוך כאורך הגלות.

    '
  time: 11/7/2021 16:42:59
- author: ענבר גרינשטיין
  keyword: חרוז
  length: 1702
  story: "אילן תמיד התגאה שהוא מכיר את השכונה כמו את כף ידו. לכן התפלא כשראה יום אחד\
    \ חנות חדשה שנראה שהוקמה בן-לילה במקום שבו עד אתמול היה מגרש שנותר ריק בשל סכסוכי\
    \ ירושה.\nהחנות נראתה מאוד מזמינה. היא הזכירה לו חנות סדקית שאהב כילד. תמיד הקסים\
    \ אותו חלון הראווה העמוס והצבעוני. גם לחנות הזאת היה חלון ראווה עמוס וצבעוני,\
    \ אבל נדמה היה שיש בו רק חרוזי זכוכית, בצבעים ובגדלים שונים. מעל לדלת היה שלט\
    \ צנוע, \"חרוזי נשמה\".\nבדחף פתאומי, אילן נכנס לחנות. נדמה היה לו שהיא גדולה\
    \ יותר מבפנים. כשעבר בפתח, פעמון דנדן אי-שם ומיד הופיעה מוכרת חביבה שחייכה אליו\
    \ בעידוד. אילן חייך אליה בחזרה ושאל במבוכה, \"זאת חנות חרוזים?\"\nמיד קילל את\
    \ עצמו על השאלה הטיפשית, אבל המוכרת ענתה כאילו אין דבר טיפשי בשאלה, \"כן. הראשון\
    \ בחינם. בוא תבחר.\"\nאילן ניגש בהיסוס אל הדלפק, וכבר המוכרת שולפת קופסאות עץ\
    \ עמוסות בחרוזי זכוכית צבעוניים - חלקם קטנים כאוכמניות וחלקם גדולים כמשמשים.\n\
    הוא הושיט יד לחרוז ירוק, שנראה היה כאילו אש כתומה בוערת בליבתו. המוכרת לא אמרה\
    \ דבר, אבל נדמה היה לו שהיא לא נראית מרוצה מהבחירה. הוא חיפש את החרוז הגדול ביותר\
    \ - שחור עם עורקי זהב, אבל גם הוא לא נראה לו מתאים. \nלבסוף עקב אחרי מבטה של המוכרת,\
    \ שהתמקדה בחרוז סגול, גודלו כדובדבן, ושני קטביו לבנים כשנהב. ידו נמשכה אליו כמעט\
    \ מאליה. \nהמוכרת חייכה בעידוד. הוא חפן את החרוז הסגול בכף ידו וסגר את אצבעותיו.\
    \ הוא הרגיש זרם נעים ומעקצץ. בהדרגה העקצוץ הפך לחזק יותר. אוזניו זמזמו. \nהוא\
    \ ניסה לשמוט את החרוז מידו, אבל לא הצליח. החרוז הלך וגדל - לא, בעצם אילן הלך וקטן\
    \ - עד שנבלע כולו בתוך החרוז. הוא ראה רק סגול סביבו. רחוק מעליו זהרה כיפת השנהב.\n\
    ***\nקליונה הוסיפה את הנשמה החדשה לערימה ההולכת ומתגבהת בחדר האחורי. החרוז התכהה\
    \ ונעשה אטום ומעט כבד יותר. היא אהבה את החלק הזה בעבודה, שבו הנשמה מתמזגת עם החרוז\
    \ המתאים ביותר עבורה.\nרק עוד 436,852 נשמות לאסוף, והיא תוכל לחזור הביתה.\n\n"
  time: 11/7/2021 16:43:33
- author: שלמקו
  keyword: חרוז
  length: 103
  story: '(תגובה זו נמחקה על ידי פייסבוק מכיוון ששלושה בודקי תוכן שונים המשיכו לחרוז
    אותה עם טקסט זימון לעתיקים)

    '
  time: 11/7/2021 17:06:39
- author: נורית
  keyword: דלת
  length: 837
  story: 'סיפורנובמבר:

    היא האיצה צעדיה כשטיפסה במעלה המדרגות. בתחילה , רגל עוקבת אחרי רעותה . אחר כך,
    כשהגיעה לקומה השנייה, כבר דילגה בכל פעם על שתי מדרגות , מדמיינת לעצמה מה יאמר
    לה המאמן שלה " את רואה, כל אימון מחזקת אותך יותר, מחשל" . והיא מגחכת לעצמה שהלוואי
    שגם הזמן החולף היה עושה את אותו דבר בדיוק, מחשל.

    לבה חישב להתפקע ולא הייתה בטוחה אם זו ההתרגשות ממי שתפגוש , אולי, בעוד כמה דקות
    או שזה האוויר בריאותיה שצועק לה לעצור לרגע. כשהגיעה למדרגה האחרונה נעצרה, בוחנת
    את הדלתות שמסביב, ללא כל יחוד או אישיות משל עצמן. הן עמדו שם סגורות, מסתירות מאחוריהן
    סיפור, כל אחת והסיפור שלהן. ואיזו היא הדלת שלה, זו שתפתח עוד מעט רק עבורה , שתחזרי
    אותה אל העבר , ואולי תפתח בפניה משהו חדש. לבסוף היא זיהתה וצחקה לעצמה , איך לא
    ראתה קודם. היא נקשה 3 נקישות , 3 ולא יותר. הדלת נפתחה חרישית " ברוכה הבאה יקרה
    שלי" ושתי ידיים נפתחו לקראתה.

    #סיפורנובמבר

    #דלת

    '
  time: 11/7/2021 17:10:14
- author: קרן לנדסמן
  keyword: חרוז
  length: 207
  story: "‏\"רחש-בחש, סוד וכחש\nאש בוערת, סיר ולחש!\nנתח של נחש זוחל\nבקלחת יתבשל\n\
    עין טריטון ושוק קרפד,\nהפוך עכשיו לתפוז!\" \nהסלמנדרה בקדרה המתינה, וכשדבר לא\
    \ קרה, מצמצה פעמיים. המתלמד נאנח. בקצב הזה הוא לעולם לא יהיה קוסם."
  time: 11/7/2021 17:48:11
- author: קרן לנדסמן
  keyword: לייזר
  length: 253
  story: '‏שנים היא הסתובבה עם משקפי שמש להגן על עוברים ושבים, משוכנעת שהדבר היחיד
    שהיא יכולה לסייע בו הוא כיוון אמצעי לחימה, מלאת שנאה עצמית וייסורי מצפון על המוות
    שגרמה לו, עד שמודעה מקרית אחת סייעה לה למצוא את הקריירה שתמיד חלמה עליה.

    מפעילת חתולים בימי הולדת.'
  time: 11/7/2021 17:48:45
- author: קרן לנדסמן
  keyword: פוני
  length: 254
  story: 'בבחירה בין הקריירה למשפחה, המשפחה תמיד היתה במקום הראשון. בייחוד כשבת השש
    ביקשה להקסים אותו הבוקר.

    הוא הניף את חרבו המנצנצת, על פניו ציורים בצבעי איפור שבן זוגו נשבע שירדו במים,
    רוכב על גבי סוסו המכונף שהיה צמרירי ונמוך בהרבה מהרגיל, וקרא, "תשחטו אותם!!"'
  time: 11/7/2021 17:49:25
- author: קרן לנדסמן
  keyword: טיפול
  length: 157
  story: היא כתבה "אוגמנטין, שלוש פעמים ביום", וגם "בייעוץ אנדוקרינולוגית - הפניה
    למרפאת סוכרת לתאריך...", וגם "להמשך מעקב רופאת משפחה בקהילה", והתכוונה "תחבקו
    אותו".
  time: 11/7/2021 17:50:15
- author: קרן לנדסמן
  keyword: משקפת
  length: 251
  story: הבעיה בלהיות חוזת העתיד של הקיסר לא היתה לשקר לו בכל פעם שהמגדל עלה בקריאה,
    או לוודא שלא יהיה ולו עלה תה אחד בכל הממלכה, אלא לתאם בין כל מגידי העתידות. שוב
    ושוב היא היתה צריכה להזכיר בישיבות האיגוד שהמטרה שלהם היא להביא את הסכנה שבאופק,
    לא להמנע ממנה.
  time: 11/7/2021 17:50:50
- author: קרן לנדסמן
  keyword: עגור
  length: 241
  story: 'הוא שנא את הכנפיים שמעולם לא התאימו לו. גם לא הרגליים הארוכות המטופשות.
    אבל הוא אהב את הכתר. הצבע, המגע בשתלי הקרקפת, זמזום הרוח.

    רק עוד שלוש שנים, והוא יוכל לחזור הביתה. עד אז, הוא נאחז בתחושת הכתר בעודו מפזז
    בלהקת בידור באטמוספירה של נוגה.'
  time: 11/7/2021 17:51:28
- author: ג'ני פילצ'ין גלעד
  keyword: חרוז
  length: 725
  story: "היא לא טיפוס של תכשיטים. יש לה רק שרשרת אחת דקיקה מזהב לבן (שיכול היה בקלות\
    \ להיות כסף, ורק היא יודעת את האמת, אבל זה מספיק לה). \nעל השרשרת תלוי חרוז בודד\
    \ בצבע של נוצת עורב רטובה. היא ממששת אותו בעצבנות בעודה פוסעת תחת שמים באותו צבע,\
    \ בין פנסי רחוב מפוזרים בדלילות על מדרכות אבן עקלקלות.\n\"מחפשת משהו?\" שואל קול\
    \ צרוד מתוך הצללים.\n\"לא תודה.\" היא לופתת את החרוז ביתר עוז.\n\"בטוחה?\"\n\"\
    מה בובה כמוך עושה כאן בשעות האלה, בכל מקרה?\" מצטרף קול שני.\nהצללים סביבה רוחשים\
    \ חיים. שריקה חדה קורעת את הלילה.\n\"יש לנו כמה רעיונות להעסיק אותך בזמן שאת איתנו,\
    \ בובה. אנחנו אוהבים בובות נקיות, מבית טוב...\"\n\"אובסידיאן,\" היא לוחשת לחרוז.\
    \ \"צא!\"\nהאוויר נמלא זעקות כאב. ואז הכל שקט. היא פוסעת מעל דמות דוממת, נזהרת\
    \ מהשלולית המתפשטת סביבה, וממשיכה בדרכה."
  time: 11/7/2021 19:24:59
- author: מעיין אשכולי
  keyword: דלת
  length: 854
  story: 'כשהיא הייתה ילדה, אמא שלי רצה אחרי אח שלה ונכנסה בדלת זכוכית. היא נחתכה
    קצת אבל בעיקר נבהלה מהכעס של ההורים, שמן הסתם היו יותר מבוהלים מכועסים. אבל את
    זה אני מנחש, הם מתו לפני שנים רבות.

    אתה מכיר את הסיפור, אני רואה על פניך. זה קרה גם לאמא שלך. שמעתי את הסיפור הזה
    בגרסאות כמעט זהות, מהרבה מאוד אנשים.

    באמת היו הרבה דלתות זכוכית בתקופה ההיא.

    אבל הקטע עם הריצה אחרי האח וההורים הכועסים.

    זה עניין אחר, זה פשוט זכרון מושתל, הוא לא היחיד, נתקלתי בעוד כמה כאלו.

    השיר פנקס הקטן לדוגמא, של ששי קשת אם אני לא טועה, אתה מכיר אותו?

    הוא לא היה קיים לפני 1994. ערכו אותו פנימה לזכרון הקולקטיבי.

    הם משחקים במוח שלנו, אי אפשר לסמוך על שום דבר.

    אתה מבין, אם העבר הוא זכרון והעתיד עוד לא קרה וההווה הוא רק נקודת המפגש, מה אתה
    עושה כשאתה מגלה שהזכרון ניתן לתמרון?

    ולמה דווקא דלת זכוכית? ולמה תמיד האמא/ילדה נפצעת?

    אולי אם נצליח להבין את המשמעות נצליח לזהות מי עושה את זה.'
  time: 11/7/2021 21:52:02
- author: מעיין אשכולי
  keyword: עגור
  length: 1584
  story: "\"עג'ור זה השם של הכפר הערבי שהיה פה ליד, עד מלחמת העצמאות\" הזקן דיבר במבטא,\
    \ כורדי כנראה. לא שאני יודע לזהות, אבל באינטרנט כתבו שבמושב הזה התיישבו עולים\
    \ מכורדיסטן, אז הניחוש שלי היה סביר \"לישוב היהודי קוראים עגור\".\n\"עגור זה שם\
    \ מאוד יפה\" אמרתי לו, רציתי לסיים את השיחה שהוא כפה עלי ככה סתם באמצע הרחוב במושב.\
    \ רק שאלתי אותו איפה המכולת, כי רציתי לקנות סיגריות. ובמקום לענות לי בקצרה כמו\
    \ אדם נורמלי, הוא פתח בשיעור היסטוריה וגאוגרפיה מקומית.\n\"אבל אף אחד לא קורא\
    \ למושב הזה עגור. כולם אומרים עג'ור\" הוא צחק, צחוק מתגלגל על אמת. אני לא חושב\
    \ ששמעתי אי פעם בעבר מישהו צוחק צחוק מתגלגל, כמו רעם בבטן, כמו חבית מלאה אבנים\
    \ שמתגלגלת במורד גבעה.\n\"אני חושב שאוותר על הסיגריות ואחזור לצימר, חברה שלי בטח\
    \ מחכה לי\". ניסיתי לסגת בנימוס מהשיחה ולזוז משם. אבל הזקן התעלם מהנסיון שלי להתחמק\
    \ ממנו, והסתכל לי ישר בעיניים במבט חודר, כל הצחוק נעלם ממנו ברגע. כאילו הוא יודע\
    \ שאני משקר ושעמליה לא באמת מחכה לי ושבעצם היא כבר לקחה מונית חזרה לתל אביב. כאילו\
    \ הוא יודע שהמריבה הזאת בסופשבוע הכי לא רומנטי בהיסטוריה, היא כנראה הסוף של הזוגיות\
    \ שלנו ושגם אם אלך עכשיו חזרה לצימר אין לי באמת לאן לחזור.\n\"אתה מבין, הערבים\
    \ קראו למקום עג'ור והמקום נשאר עג'ור, לא משנה כמה ניסינו להפוך אותו לעגור. אולי\
    \ זו קללה שהם הטילו, אולי זו האהבה שלהם לבית, שלא נתנו להם לחזור אליו ואולי בכלל\
    \ למקום יש דעה משלו לגבי מי הוא אמור להיות\".הוא הפנה את מבטו להמשך הרחוב וכשהעיניים\
    \ שלו ירדו ממני הרגשתי כאילו הסירו ממני משקל כבד, קלטתי שאני מזיע \"זה לא כזה\
    \ פשוט לעזוב, משהו תמיד נשאר מאחור כמו חתימה\". \nמילמלתי כמה מילות תודה וברחתי\
    \ משם, בקצה הרחוב הסתובבתי והוא עוד עמד שם בגבו אלי, לבדו ברחוב הריק, מביט להמשך\
    \ הרחוב, מחכה למישהו אחר שיבוא."
  time: 11/7/2021 21:52:33
- author: מעיין אשכולי
  keyword: משקפת
  length: 828
  story: "הטענה היא שאפשר למצוא אותן במדבריות הנגב, אבל לא באמת.\nהן ייעלמו הרבה לפני\
    \ שתתקרב.\nאתה צריך משקפת טובה, הסוואה מוצלחת והרבה סבלנות.\nלעת ערב, אם הן מרגישות\
    \ בטוחות הן יצאו החוצה,\nבפעם הראשונה שראיתי אותן חשבתי שהחזקתי את המשקפת הפוך,\
    \ הן נראו כל כך קטנות, כל הפרספקטיבה נראית לא בסדר.\nהן דוהרות במדבר, רכובות על\
    \ עקרבוטים, מייצרות מערבולות רוח קטנות ומעמידות אבנים אחת על השניה למגדל קטן.\n\
    הבדואים קוראים להן ג'ינים, המומחים קוראים להן פיית המדבר המצויות. אבל  רוב האנשים\
    \ קוראים להן פיות הרוג'ומים.\nאומרים שפעם הן היו נפוצות יותר, אבל הן מתרחקות מהזיהום\
    \ שמביאים בני האדם, אז נשארו רק מעט מהן בשטחי אש מבודדים ואלו הנדירות שנותרו באזורים\
    \ המטוילים יותר, הפכו לאגרסיביות מאוד. \nהן יסתמו לך את מסנן האוויר ברכב או יתקעו\
    \ לך סלע משונן בגב מתחת לשק שינה.\nאל תשאירו אוכל בחוץ, תאספו את הזבל שלכם ובשום\
    \ פנים אופן אל תגעו ברוג'ומים שהן השאירו."
  time: 11/7/2021 21:52:57
- author: מעיין אשכולי
  keyword: טיפול
  length: 768
  story: "יש רק אדם אחד בארץ שמלמד עיסוי כנפיים. הוא גר בצפת, וצריך להכיר מישהו, שמכיר\
    \ מישהו, כדי להגיע אליו.\nהוא די זקן, רזה מאוד, אבל שרירי באופן מפתיע.\nהוא לימד\
    \ אותי הכול בשלושה ימים דחוסים שביליתי אצלו. \nאני עדיין לא ברמה של ללמד אחרים,\
    \ אני לא מתיימר להיות ברמה הזאת ואני יודע מה רמת היכולות שלי.\nאבל בניתי לעצמי\
    \ קלינטורה די ראויה בשנים האחרונות.\nלא כל הכנפיים דומות, אצל פיות צריך מגע עדין,\
    \ אצל בעלי נוצות כמו מלאכים רוב העבודה היא בסקפולה, בפקטורליס  ובצמתות השרירים.\
    \ אני כמעט ולא נוגע בנוצות עצמן.\nאבל אצל שדים, ערפדים ודרקונים זה הכי מורכב.\
    \ כי אפשר לעבוד ממש על כל הכנף. זה יותר קשה ולוקח הרבה יותר זמן אבל גם יותר מתגמל\
    \ כלכלית. \nוכנראה יש לי את המגע הנכון, כי היומן שלי מלא חצי שנה קדימה.\nשנה הבאה\
    \ אני נוסע להשתלמות באיטליה לשבוע. מצאתי מישהו שמכיר מישהו שמתמחה בזנבות."
  time: 11/7/2021 21:53:29
- author: מעיין אשכולי
  keyword: פוני
  length: 534
  story: '“מתוקה תראי מה הבאתי  לך, סוס פוני!"

    עיני התכלת של הילדה אורו ותלתליה הבלונדינים קיפצו סביב ראשה, כשרצה בהתרגשות לראות
    את מתנתה החדשה.

    "הו אבא, הוא מושלם. זה בדיוק מה שרציתי".

    האב הביט בה מחבקת את הסוס הקטן ואז יצא מהחדר ונעל את הדלת.

    הוא ניסה להתעלם מזעקות החיה, שבקעו מבעד לדלת,  בעת שהילדה השביעה את רעבונה.

    הוא יצטרך חיות גדולות יותר ככל שהזמן יחלוף. לא נראה היה שהיא הייתה מרוצה מהרעיון
    שלו פשוט להביא הרבה כלבים מהמכלאה העירונית.

    הוא יצטרך לקנות פרות כנראה, זה נשמע אפשרי.

    אחרי הכול, הדבר האחרון שהוא רצה, זה שהיא לא תהיה מרוצה.'
  time: 11/7/2021 21:53:54
- author: מעיין אשכולי
  keyword: לייזר
  length: 472
  story: 'הם חשבו שזה מצחיק, איך שהחתול רץ אחרי הנקודה האדומה.

    מנסה לתפוס אותה בכפותיו, קופץ מהספה לשטיח.

    הם הפסיקו לצחוק כשהוא הצליח לתפוס אותה.

    זה לא היה אמור לקרות.

    החתול החל מקפיץ את הנקודה הזוהרת בין כפותיו, והנקודה התזזיתית הלכה וגדלה.

    בהתחלה לגודל של כדור טניס ואחר כך לגודל של אשכולית גדולה.

    ואז, משועמם, הוא שחרר את כדור האור, שעף במהירות חזרה אל סמן הלייזר.

    היה רעש של פיצוץ ורק עשן נותר במקום בו הם עמדו קודם.

    והחתול שעכשיו הייתה לו ספה גדולה ופנויה לעצמו, התכרבל ונרדם. '
  time: 11/7/2021 21:54:16
- author: מעיין אשכולי
  keyword: חרוז
  length: 1852
  story: "טוב, זה כבר היה ממש מביך.\n תיאה לעסה את קצה העיפרון שלה, ובהתה בדף המכוסה\
    \ שרבוטים שאחזה בידה.\nהיא העדיפה לכתוב על נייר, היא הייתה אדם שהעדיף את העבר\
    \ על פני הטכנולוגיה של היום.\nוגם מבחינתה עפרון ונייר נחשבו להתקדמות יחסית לעץ\
    \ נוצה וקלף או חרט ולוח טיט.\nאבל כל זה לא עזר לה כרגע,כי הדף שביד שלה היה כישלון\
    \ מוחלט.\nהלחש שכתבה היה טוב, הוא היה יציב והוא כיסה את כל הבסיסים-\nזימון, כפיה,\
    \ הגנה ושילוח.\nבסופו של דבר, הלחש הזה, בתוספת פנטגרם מוצלח, מעגל מלח, נרות וכמה\
    \ חפצי כוח יוכל לזמן ישות כוח ברמה בינונית.\nאבל הלחש לא התחרז.\nהיא ידעה שזה\
    \ לא חיוני שהלחש יתחרז. לחשים משתמשים במילים כ-תבניות אנרגטיות. יותר חשובה ההטעמה\
    \ והמקצב מאשר שהמילים בסוף השורה יסתיימו באותו צליל.\nאבל… משהו פשוט הרגיש לא\
    \ נכון כשזה לא התחרז.\nוהנה היא, יושבת מול הדף הזה כבר שלוש שעות, ומה יש לה ביד?\n\
    \"אותך אני כאן כובלת, \nואם תתנגד תחטוף נזלת\".\nהיא טמנה את פרצופה בין ידיה במבוכה.\n\
    למה לאנשים אחרים זה קל כל כך? אנשים כותבים חרוזים מטומטמים לכל ברכה אידיוטית לסוף\
    \ שנה.\nכמו השותפה שלה אורית שהייתה סייעת בגן ילדים ושלפה כל הזמן ברכות כמו-\n\
    \"והכי תודה לגננת רינה,\nשהכול כאן היא הכינה\".\nזה כל כך מטופש, למה לאורית זה\
    \ כל כך קל והיא לא מצליחה בזה.\nתיאה קפאה פתאום במקומה כשהבינה משהו. היא ניגשה\
    \ לחדר של אורית ודפקה בדלת. לא הייתה תשובה, אורית עדיין לא חזרה מגן הילדים. היא\
    \ נכנסה לחדר של שותפתה, וניגשה למחשב הנייד שהיה על השולחן של אורית, מתחת לכמה\
    \ ציורים ילדותיים בצבעי פנדה.\nהיא הדליקה את המחשב ונכנסה למנוע החיפוש. היא היססה\
    \ רגע ואז כתבה \"חרוז למילה כובלת\".\nמנוע החיפוש הציג לה מיד מספר אתרים לחרוזים\
    \ עבור ברכות חתונה ויום הולדת והיא בחרה אחד מהם באקראי ולחצה עליו.\nהיא הקלידה\
    \ את המילה כובלת לשורת החיפוש באתר ולחצה על זכוכית המגדלת.\nמבלבלת - אכן איך שהסיטואציה\
    \ הרגישה\n גובלת - ביאוש\nמסורבלת - טוב, בסדר\nמחבלת- בלחש הלגמרי סביר שלה\nמוגבלת-\
    \ ... רגע!\n\"אותך אני כאן כובלת,\nבמעגל בו תנועתך לנצח מוגבלת\" \nתיאה נשמה לרווחה.\n\
    ובכן, חשבה לעצמה, אולי הטכנולוגיה החדשה של היום היא לא דבר נוראי כל כך."
  time: 11/7/2021 21:54:46
- author: כליל שחר
  keyword: חרוז
  length: 1406
  story: "\nמילת החיפוש \"לחש\" לא הובילה לאף תוצאה. \"נבואה\" הובילה לארבע מאות שלושים\
    \ ושבע רשומות לא מאומתות, ורק תשע מאומתות. כל התשע עסקו באנשים עם היכולת לחזות\
    \ פרטים ספציפיים מאוד, כמו מספר המשאיות שיעלו באש בשנה הקרובה. \nלירז פירקה בהיסח\
    \ הדעת את הצמה הקטנה שקלעה לעצמה קודם וניסתה לחשוב על עוד מילים. \nהיא הקלידה\
    \ \"מילים\". הודעת שגיאה - חיפוש כללי מדי.\nבמצב רגיל היא הייתה מעדיפה לחפש לפי\
    \ החומר שעליו נכתבו המילים, אבל הטקסט המקורי אבד. מי שרשם את הגרסה החלקית במחברת\
    \ שורות לא ידע בעצמו את ההמשך. והתוכן עצמו היה חסרי פשר. חרוזים מוזרים על סוגי\
    \ עצים שלירז לא שמעה עליהם.\nאבל רגע אחד...\nהיא הקלידה \"חרוז\". שתי תוצאות לא\
    \ מאומתות. אחת על מישהו עם שרשרת שמביאה לו מזל. טוב, לאף אחד אין זמן ללכת לאמת\
    \ טענה כזאת. השנייה הייתה מישהי שמסוגלת להשלים את השורה הבאה בטקסטים לא מוכרים,\
    \ בתנאי שהם בחרוזים. המועמדת לא הוזמנה לשלב הבא. למה אף אחד לא הקדיש חמש דקות\
    \ לבחון אותה על ברכת יום הולדת מביכה שחברים כתבו לו?\nלירז קראה שוב את הטופס ורק\
    \ אז שמה לב לתאריך. 2006. קיומו של מאגר היכולות הנדירות נחשף לציבור רק באותה שנה,\
    \  והמועמדת הייתה בת אחת עשרה. ההורים בטח אסרו עליה להגיע. מעניין אם היא זוכרת\
    \ בכלל ששלחה את הטופס.\nהיא גם הדגישה שזה לא עובד עם חרוזים גרועים. לירז תצטרך\
    \ לנסוע לארכיון כלשהו ולחפש ספרי ילדים איזוטריים מהמאה הקודמת. בינתיים הצד השני\
    \ כנראה יספיק לפתח אלגוריתם שישלים את השורות החסרות על סמך טקסטים קודמים, אבל\
    \ אין לה רעיון יותר טוב. היא לא בדיוק משוררת. לפחות אין הרבה טקסטים קודמים של\
    \ ספרי כשפים.\n#סיפורונובמבר"
  time: 11/7/2021 22:04:20
- author: 9A
  keyword: דלת
  length: 271
  story: אני עדיין נכנסת לחדרים בהיסוס מסוים, עדיין מודעת לרבע המעגל שהדלת משרטטת
    באוויר כמה מילימטרים מעל הרצפה. אולי אף פעם לא אאמין שזאת פעולה טבעית, אוטומטית,
    מתבקשת. בכל פעם מחדש, אני עדיין תוהה לשבריר שניה אם זה רעיון טוב, אבל תמיד שמחה
    וקצת מופתעת לראות אותך מחכה לי בפנים.
  time: 11/7/2021 22:34:16
- author: 'ליאור '
  keyword: שממית
  length: 174
  story: 'הבית היה ריק מבני אדם כבר כמה שנים. אילו עצרה לחשוב על זה הייתה תוהה איך
    זה שיש אנשים בלי בית בזמן שיש בתים בלי אנשים, אבל לה זה היה יותר נוח ובטוח ככה.
    היא לא אהבה בני אדם.

    '
  time: 11/8/2021 7:23:12
- author: בצלאל
  keyword: שממית
  length: 431
  story: "‏המורה בקורס טרנספיגורציה נתן לנו שיעורי בית לבחור חיה קטנה ולחקור אותה.\
    \ \nבמשך יומיים רצתי על המשקופים וצדתי פרפרי לילה. היה כיף גדול, וגם נראה לי שממש\
    \ חיזקתי את שרירי הרגליים. \nרק שחבר שלי חשב שיהיה מצחיק אם הוא יהפוך לחתול וירדוף\
    \ אחרי.\n\n‏מרוב בהלה, באינסטינקט, ניתקתי את הזנב.\nוואו, זה כאב. כמו לדפוק את\
    \ האצבע הקטנה ברגל של המיטה, רק פי עשרה.\n\nנמאס לי, הפסקתי את התרגיל וחזרתי לעצמי.\
    \ אחרי חודש התחלתי להרגיש את הזנב צומח.\nלעזאזל."
  time: 11/8/2021 8:45:56
- author: סופי טני
  keyword: שממית
  length: 916
  story: "לכל מכשפה יש חיה משלה, זה ידוע. לכל המכשפות שאני מכירה יש חיות. לרובן יש\
    \ חתולים, זה הסטנדרט. זה בגלל שחתולים מלאים בקסם בעצמם, אפילו אם הם סתם נולדו\
    \ מאחורי הפח והצבע שלהם אפור עם פסים. יש מכשפות שיש להן עיזים. גם לעיזים יש הרבה\
    \ כוח קסם, והן ידידותיות ומרושעות באותה מידה כמו חתולים, אלא שהן גם נותנות חלב,\
    \ וזה פלוס לעומת החתולים.\nאני אלרגית לחתולים ומפחדת מעיזים, והזמן שלי הולך ואוזל.\
    \ אם אגיע לטקס ההשבעה בלי חיה, אני בכלל לא בטוחה שישביעו אותי וזה יהרוס את המעמד\
    \ שלי בקהילה לנצח. \nכלב זו חיה חמודה אבל מטופשת. צב זה נהדר אבל אני אצטרך לסחוב\
    \ אותו בתרמיל שלי לכל מקום. עופות דורסים יש להם קסם מעולה, אבל אני לא יכולה כל\
    \ היום לנקות לשלשת, זה מגעיל.\nאני יודעת, אני סתם דוחה את הקץ. כבר בחרתי חיה מזמן\
    \ ואני רק מחפשת תירוצים למה לא. כי מה יגידו עלי עם הדבר הוורוד הקטנטן השקוף הזה\
    \ על הכתף שלי? בכל פעם שהיא זורקת את הזנב שלה, אני מזכירה לעצמי שפעם הדברים האלה\
    \ ירקו אש, ושאולי יום אחד, עם הקסם הנכון, הן עוד יוכלו לחזור.\n"
  time: 11/8/2021 8:46:39
- author: רן ארד
  keyword: שממית
  length: 1562
  story: 'הוא ישב על הנדנדה בפארק, השרשראות בקושי מכילות אותו, זז קדימה ואחורה קלות,
    כאילו ברוח של חודש נובמבר. שממית טיילה על מדרגת הבטון לידו והביטה בו בעיניה השחורות.
    היא נראתה כאילו היא מחייכת חיוך רחב ודק. הוא חשב על סבתא עליזה, איך היו לה עיניים
    כהות וטובות, איך הייתה מחייכת אליו חיוכים רחבים ושלווים כשהיה קטן, גם כשהיה משליך
    את החרסינות מהויטרינה שלה על הרצפה וצוחק. אפילו לעורה היה גוון צהבהב זהוב כמו
    לשממית. לפתע זה היכה בו. "סבתא עליזה?" הוא שאל את השממית בקול ניחר. השממית הרימה
    והורידה את ראשה בתנועות מהירות. "סבתא, כל כך טוב שבאת לבדוק מה קורה איתי. קשה
    לי, סבתא, אני לבד. העסק שלי לשיווק רשתי נפל, וכל החברים עזבו אותי. נשארתי עם ארגזים
    של אבקה לשיפור האון מקרניים של קרנפים, ורשות שמורות הטבע התחילה בהליכים נגדי.
    אשתי לקחה את הילדים אחרי שגילתה על הבגידות - מה יכולתי כבר לעשות עם כל האבקה?
    לכל אישה יש גבול, את הרי יודעת את זה סבתא. הילדים לא מדברים איתי אחרי שניסיתי
    להעלים ראיות והכרחתי אותם לאכול בורגר קרנפים. אני בכלל לא ידעתי שזו חיה מוגנת,
    אני נשבע לך סבתא!" הוא נשם עמוק, ואז נשף בחזקה.

    "כל כך טוב לדבר איתך, סבתא. אני הייתי כל כך עצוב בהלוויה." לפתע הוא מנסה להיזכר
    מתי הייתה ההלוויה, ואם אכן היה בה. נדמה לו שלא, הוריו סיפרו לו שהיא מתה בחטף,
    מיד אחרי שאמרו לו שהם נאלצים לעבור לחו"ל, כדי לטפל בעניינים דחופים מאוד. זה היה
    כשבא להחתים אותם על שיעבוד של הבית והפנסיות שלהם לטובת החובות של העסק. מוזר איך
    דברים מתגלגלים, חשב. השממית דילגה לה אל השיחים. "סבתא!" הוא צעק, "תחזרי, סבתא!
    לא סיפרתי לך הכל! על הדולפינים שמתו מסרטן בגלל הזיהום! על המפעל לשחזור השואה!
    סבתא! היו שם תאי גזים, סבתא!"

    הילד שהמתין לנדנדה בעשרים הדקות האחרונות החל לבכות.'
  time: 11/8/2021 8:51:22
- author: ג'ני פילצ'ין גלעד
  keyword: שממית
  length: 263
  story: "היא אף פעם לא נשארה הרבה זמן בקשר, לא משנה כמה חזק הם ניסו להחזיק. כשהם\
    \ סרבו לשחרר, היא פשוט הייתה קוטעת את היד, משאירה אותם המומים עם איבר מת בידיהם.\
    \ \nהיד הייתה צומחת חזרה מהגדם. בכל פעם לבנה יותר, שברירית יותר. נוחה יותר להתנתק.\
    \ כל ניתוק קיצר את הדרך לחופש הבא."
  time: 11/8/2021 10:19:24
- author: אלה סטיקלרו
  keyword: עגור
  length: 237
  story: 'היא ישבה על המיטה בחדרה וסיימה לקפל עגור נייר. בקיפול האחרון הוא התעורר
    לחיים והצטרף לעשרות חבריו שעופפו סמוך לתקרה.

    אחריו עצרה ובדקה שוב את הכתוב בספר הפתוח לידה. "הלחש דורש אלף עגורים למשאלה. נותרו
    רק עוד 834!", הכריזה והמשיכה במלאכתה.'
  time: 11/8/2021 11:07:46
- author: אלה סטיקלרו
  keyword: טיפול
  length: 255
  story: '"אף אחד לא יכול לעזור לי."

    "למה אתה כל כך בטוח?"

    "כי עד היום אף אחד לא הצליח. הזיכרונות האלו רודפים אותי מאז אותו היום."

    "תרצה שאקח אותם?"

    "השיטות המטופשות האלו של היפנוזה לא עובדות עליי."

    היא חייכה חיוך רחב וחשפה ניבים ארוכים.

    "ובכן, השיטה שלי קצת שונה."'
  time: 11/8/2021 11:08:32
- author: אלה סטיקלרו
  keyword: פוני
  length: 210
  story: הוא שמע שיש מכשפה ביער. הוא שקל לפנות אליה אחרי שהרופא אמר שלבעיה שלו אין
    פתרון. אין ברירה, הוא חשב לעצמו. הנסיך גדל במהירות מיום ליום, וזמנם יחד הולך ואוזל.
    "סוסי פוני לא גדלים", אמרו לו. שטויות. הוא ימצא דרך.
  time: 11/8/2021 11:09:08
- author: אלה סטיקלרו
  keyword: חרוז
  length: 264
  story: '"למה את רוצה להתפטר?" שאלה המנהלת למפעל השירים.

    "נמאס לי לחיות בתוך גבולות נוקשים. לחשוב כל הזמן בתבניות וחרוזים הורג לי את היצירתיות."

    "הכללים הם המלצה, לא חובה."

    "באמת?" אורו עיניה.

    המנהלת הנהנה: "זה סוד האמנים: אם לא תנסי להתעלם מהחוקים, לא תגלי שהם לא קיימים."'
  time: 11/8/2021 11:09:56
- author: אלה סטיקלרו
  keyword: שממית
  length: 266
  story: בשיעור משחק הורו לנו לשחק חיה. בהתחלה צחקו עליי שבחרתי שממית, חיה כה קטנה
    ומגעילה. אבל הייתי זריזה עבור רוב הטורפים, וכשהחתול תפס אותי פשוט השרתי את הזנב
    וברחתי. כשצעקו "הרצפה היא לבה" רק אני, הציפורים והעטלף שרדנו. אחרי זמן מה המעופפים
    התעייפו ורק אני נותרתי לצחוק.
  time: 11/8/2021 11:10:28
- author: אלה סטיקלרו
  keyword: דלת
  length: 209
  story: 'לא זוכרת מה בשיחה הוביל לכך, אבל מצאתי את עצמי צוחקת, צחוק משוחרר כזה. לדבר
    איתו הרגיש כמו מפתח שמתאים בדיוק למנעול, לדלת שהייתה נעולה כל כך הרבה זמן.

    והאמת שעד שפתחתי את הדלת הזו, לא שמתי לב שהיה שם קיר בכלל.'
  time: 11/8/2021 11:11:28
- author: אלה סטיקלרו
  keyword: משקפת
  length: 265
  story: '"אני לא מבין למה הקפטן מתעקשת להמשיך, אנחנו בים כבר שנה ולא מצאנו כלום",מלמל
    כשהשקיף מנקודת התצפית. השמש החלה לעלות והוא כבר השתוקק שמשמרתו תסתיים. לפתע הבחין
    בתנועה גדולה באופק. מופתע, הרים את המשקפת לעיניו, בדיוק כדי להבחין בזנב כפול צולל
    לתוך המים.

    "מצאנו אותה."'
  time: 11/8/2021 11:11:55
- author: אלה סטיקלרו
  keyword: לייזר
  length: 265
  story: '"וכאן נמצאת הכוונת."

    המפקד חמור הסבר בחן את תותח הלייזר החדש. "איפה ההדק?"

    "אין הדק", אמרה בגאווה. "אומרים ''פיו פיו'' כדי לירות."

    "אני לא מתכוון להביך את עצמי מול החיילים."

    "תנסה, זה ממש כיף."

    "אוקיי", נאנח. "פיו פיו."

    התותח ירה ברעש עצום והמפקד חייך.

    "זה באמת כיף."'
  time: 11/8/2021 11:12:32
- author: ערן ארבל
  keyword: שממית
  length: 252
  story: כשכולם היו משחקים, אני הייתי בצד. נמאס לי לצפות בהם אז צפיתי בשממיות. כל
    יום ראיתי לפחות אחת, מטפסת על הקיר של המרפסת, מתחבאת בתוך הארונות או מאחורי התמונות.
    לקח לי קצת זמן עד שהצלחתי לתפוס אותן בלי לפגוע בזנב. לא רציתי לפגוע, רק רציתי
    חבר. ומשהו ללטף.
  time: 11/8/2021 11:39:31
- author: איידן סוייר
  keyword: חרוז
  length: 1565
  story: 'פתאום שמתי לב שלאף אחד כבר לא אכפת מכתיבה נכונה. דווקא לשון היה המקצוע היחיד
    שהצטיינתי בו בתיכון, לפחות בין המקצועות השימושיים, ועכשיו גם עם זה אין לי מה לעשות.
    זה התחיל מטעויות קטנות ונפוצות, לא משהו שאני בהכרח ישים אליו לב ישר אפילו עם הוא
    יהיה לי מול העניים, אבל במהרה התברר שהרכבת הזאת דוהרת ללא מעצורים כמו מטאפורה
    שחוקה.

    רק כשהכרתי את דנה והתחלנו להתכתב אל תוך הלילה, שמתי לב פתאום שהנקודה נעלמה. בהתחלה
    חשבתי שזו בעיה של דנה, אבל פתאום שמתי לב שאף אחד כבר לא טורח לשים את הנקודה בסוף
    המשפט, ובמקום זה היא הוצבה מחדש כסימן הפרדה מגדרית לא.נשים על הרצף הא-בינארי,
    וזה תמיד הופך למוקד של כל דיון עמם ואז ממילא לא צריך נקודות כי מהר מאוד אף אחד
    כבר לא מדבר אלא רק צועק!!!1 אבל במהרה נעלמו גם כל שאר סימני הפיסוק ואני מוצא את
    עצמי לוקח נשימה עמוקה לפני כל משפט אז כדי לנסות ליצור איזשהו מקצב ניסיתי לכתוב
    בחרוזים מעכשיו אבל התוצאה תמיד הייתה מאולצת ואין לי חרוז אז באה מפלצת


    וכדי להדגיש את המתח התחלתי פסקה חדשה

    ושמתי לב שהרבה יותר קל לעקוב כשיורדים שורה

    למרות שזה פתרון עצלני למי שמנסה להיראות כמו משורר

    אבל אני לא רציתי לכתוב שירים

    בסך הכול רציתי את דנה

    המפלצת צחקה בקול רועם ואמרה שאני לא מבין כלום מהחיים

    שאף אחד בעולם של היום לא אוהב חפרנים כמוני

    שאפילו לרדת שורה לא יעזור לי

    ואם ממש חשוב לי לכתוב הרבה אז לפחות לפצל את ההודעה ולהמשיך בתגובות


    [המשך מהתגובות]

    ושתגובות הן גם המקום להדביק קישורים בגלל ענייני אלגוריתם אז זה השיר שבסוף שלחתי
    לה כי אני לא צריך להמציא את הגלגל ולהעמיד פנים שאני יכול לומר משהו יותר טוב מבלינדה
    קרלייל

    https://youtu.be/P-WP6POdTgY

    ועכשיו אני כבר לא מצפה אפילו לטקסט ויספיק לי ריאקשן אחד כדי לדעת אם היא אוהבת
    אותי או כועסת עליי

    '
  time: 11/8/2021 14:34:35
- author: איידן סוייר
  keyword: שממית
  length: 2762
  story: 'אבא אמר לי פעם ששממית בבית מביאה מזל טוב. בעיניי זאת אמונה טפלה דיי מיותרת,
    הרי כולם יודעים ששממיות אוכלות חרקים ושאר מזיקים ולא צריך לשכנע מישהו בדרך אחרת
    להשאיר אותן בבית, בניגוד לאמונות טפלות אחרות שהמקור שלהן לא ברור ונועדו כנראה
    לשלוט באנשים. בכול מקרה, עכשיו הייתה לי שממית בבית, והגוף שלי הודה לי שנתתי לה
    להישאר שם ברגע שהתחילה עונת היתושים.

    כשנזכרתי בזה, שלחתי לו הודעה. הוא לא כל כך התעניין בשממית, ובמקום זה שאל מה פתאום
    נזכרתי לכתוב לו אחרי שכבר לפני חודשיים התחלתי להתעלם מההודעות שלו. הייתי צריכה
    להבין מראש שזו הייתה טעות, אבל עכשיו לא היה לי נעים להתעלם ממנו, עד שהוא דרש לקבוע
    פגישה. כתבתי לו שאבדוק מחר כי אני כבר עייפה והולכת לישון ואדבר אתו כבר. לא דיברתי.

    אחרי ששוב הפסקתי לענות להודעות, הוא הופיע לי בפתח הבית. התנצלתי ששכחתי, אבל הוא
    לא קנה את זה וכמעט צעק עליי איך אני עושה את זה למשפחה שלי. רציתי לומר לו שהוא
    היה צריך לחשוב על זה לפני שאמר לי שאף פעם לא ייצא ממני כלום, אבל שתקתי. הוא פתח
    את הפה לומר עוד משהו, אבל במקום זה, זעק בבהלה כשפתאום נפל על הרצפה, ומשהו התחיל
    למשוך אותו אל מתחת למקרר, כאילו הרווח שם לא צר הרבה יותר ממנו. תוך שניות הוא נעלם
    והשתתק. מכיוון המקרר יכולתי להישבע ששמעתי גרעפס קטן.


    מישהי אחרת כנראה הייתה בורחת בלי לחשוב, אבל אני הייתי חייבת לבדוק את העניין. פתחתי
    טינדר אחרי שנים בלי אהבה, כשהקריטריון היחיד לסינון הוא שהם יסכימו לבוא אליי. אהבה
    לא יצאה מזה. חלק נעלמו מתחת למקרר, או מתחת למיטה, היכן שסאם (נתתי לה שם שמתאים
    גם לבת וגם לבן) עברה לגור כשהיא גדלה. והיו גם כאלה שנשארו ללילה והלכו בבוקר, או
    נשארו לתקופה מסוימת עד שזה נגמר. הם לא היו מזיקים משום סוג, זה סתם לא עבד בינינו.

    עד אשר הגיע היום שבו נשמעו דפיקות רמות על הדלת. שני שוטרים עמדו בפתח, ואני מיהרתי
    להחביא בשירותים את סאם, שכבר הייתה אז בגודל של סוס קטן, יודעת מה הולך לקרות. בחודשים
    האחרונים היו יותר מדי היעלמויות באיזור שלי וכנראה מישהו ראה אנשים נכנסים אליי
    הביתה ולא יוצאים. לא היה לי שום דבר לומר להגנתי, ובשום אופן לא הייתי מוכנה להפיל
    את האשמה על סאם, שאין לה אפילו זכות למשפט הוגן. לפני שהלכנו לניידת השוטרת ביקשה
    ללכת לשירותים, והשוטר קרא לה מטומטמת ושהוא אמר לה ללכת לפני שיצאו, ואני קיוויתי
    שזה יגרום לה לא ללכת כי אם אני אבקש שלא תלך זה רק יחשיד אותי, אבל בסוף היא הלכה.
    ברגע שהיא פתחה את הדלת, היא התחילה לגמגם וקראה לשוטר לבוא לראות את זה. הוא שלף
    את האקדח, אבל סאם הייתה זריזה ממנו.


    הלוואי שיכולתי לומר שזה הסוף, שהשוטרת הנחמדה גילתה הזדהות מלאה ושיחררה אותי ואת
    סאם לחופשי. אבל אם היא הייתה עושה את זה, זה כנראה היה פוגע ביושר שלה, וזה לא היה
    נגמר טוב גם בשבילה. אחרי שלא מצאו על איזה סעיף לשפוט אותי, יצאתי מזה עם קנס על
    עבירה על חוק "לא תעמוד על דם רעך", ושמחתי כי זה בכול זאת לא נורא במיוחד, אבל כשחזרתי
    הביתה סאם נעלמה. עוד באותו ערב גיליתי שאני כבר לא מרגישה בנוח להזמין אף אחד הביתה.
    ניסיתי לחדש קשר עם כמה גברים מהתקופה של סאם, אבל זה כבר לא היה אותו דבר. חלפו
    כמה חודשים עד ששמתי לב שיעילות המשטרה במדינה עלתה פלאים.'
  time: 11/8/2021 14:35:05
- author: שלמקו
  keyword: שממית
  length: 171
  story: ההמצאה של טיפול הצמחת האיברים מחדש נראתה בהתחלה כמהפכה הבאה של עולם הרפואה.
    רק לאחר חודשיים התחילו לצוץ תופעות הלוואי, כשאנשים התחילו להשתמש בגפיים החדשות
    לטיפוס על התקרה.
  time: 11/8/2021 17:28:36
- author: יובל מישורי
  keyword: שממית
  length: 262
  story: '"הנה הבעיה," הכריז החשמלאי ושלף גופה מפוחמת של שממית מבין החיבורים. הוא
    נפטר ממנה בהנף-יד והלך להרים את הפקק. בעל המקצוע עזב, וקהילת חרקי הבית חגגה במסתור
    את העתיד ללא הבריון המקומי, שטרף מהם ללא הבחנה. החגיגות לא ארכו זמן רב, מפני שיומיים
    אחר-כך הגיע גם המדביר.'
  time: 11/8/2021 17:42:35
- author: יובל מישורי
  keyword: שממית
  length: 1386
  story: 'אורי חיכה שהסטודנטים יסיימו להעתיק מן הלוח. חלקם עדיין השתמש במחברות, אבל
    משנה לשנה מספר המחשבים הניידים הלך ועלה, והוא תהה כמה סטודנטים באמת מקשיבים לו
    וכמה גולשים באינטרנט. הוא מחק את הלוח וכתב כותרת חדשה.


    "הנושא הבא שלנו הוא מילים יחידאיות. מי יכול לומר מהי מילה יחידאית?"


    אצבע אחת נורתה למעלה כאילו הוחזקה על ידי קפיץ מתוח. "כן, הילה," אורי ידע שהיא
    היחידה שתענה, אז אין טעם לחכות למישהו אחר.


    "מילים שמופיעות פעם אחת בכל התנ"ך, רק פעם אחת וזהו."


    "מדויק. תוכלי לתת דוגמאות?"


    "בטח! טעה, חרוז, שממית, אגוז, תהלוכה, מטאטא - "


    "תודה, הילה" אורי היה חייב לקטוע אותה. הוא ראה איך היא מסתכלת בו, בהערצה חסרת
    גבולות. הוא ידע שאסור לו לעודד אותה, שאסור לו להראות לה סימני חיבה, כי היא תפרש
    אותם לא נכון.


    הוא המשיך בהרצאה עוד כעשרים דקות, ואז שחרר את כולם. "לשבוע הבא בבקשה לקרוא את
    פרק 4!" הוא קרא מעל המולת התיקים והטלפונים. כולם יצאו מהכיתה, והוא נותר לסדר את
    השולחן שלו. כשהרים את ראשו, הילה עמדה שם בסבלנות.


    "אמממ.... ד"ר פלד, אני חשבתי אולי... אם יש לך זמן לשבת איתי על כוס קפה..."


    "תראי, הילה," אורי נאנח והתיישב על קצה השולחן, "זה כנראה לא רעיון טוב. אם יש לך
    שאלות, אני אשמח לענות בשעות הקבלה, אבל הכללים של האוניברסיטה מאוד ברורים בעניינים
    האלה."


    "אה בטח... ברור, אני לא התכוונתי..." היא גמגמה. היא פנתה אל הדלת וכמעט ברחה מהכיתה,
    כדי שלא יראה את סערת הרגשות על פניה. אורי ידע שהוא עשה את הדבר הנכון. היא תשכח
    אותו ותמצא מישהו שיוכל לעשות אותה מאושרת. אבל הוא לא ישכח אותה.'
  time: 11/8/2021 17:44:15
- author: כליל שחר
  keyword: שממית
  length: 321
  story: 'אמרתי לה שאני לא יכולה להיות בת אדם יותר, הם יתפסו אותי. אמרתי שאני רק רוצה
    לחיות חופשיה, ביער, אבל ידעתי שאני משקרת. לא רציתי להתמודד עם קור, גשם, טורפים,
    גורים חסרי ישע שצריך לטפל בהם. רציתי בית.

    אולי המכשפה הזקנה לא שמעה כל כך טוב, ואולי היא פשוט הבינה עם מי יש לה עסק, כי
    כשהתעוררתי הייתי קטנה ושקופה ובהחלט לא סנאית.'
  time: 11/8/2021 18:06:04
- author: Z4Zima
  keyword: שממית
  length: 1538
  story: 'הם הסתובבו בחורשה כבר כמה שעות, היה להם חם ולח ושניהם הזיעו, לך תמצא עקבות
    של שממית באדמה הזאת, ״צריך מצע עדין כדי לקלוט את העקבה קטנה (פחות מסנטימטר, בכל
    כף רגל 5 אצבעות ועליהן קווי רוחב)״ הוא הסביר בהתנצלות, וכל מה שהצליחו למצוא שיעיד
    שהם במקום הנכון היה קקי. וככה הם בערך הרגישו…

    היא גידפה בליבה את המורה לביולוגיה, ואת רביית הבתולים המקוללת שהציתה את העניין
    שלה בשממיות, והאתגר שלקחה על עצמה למצוא את הביצים הנעלמות האלו. רק פעמיים או שלוש
    בשנה הן מוטלות, ואיכשהו היא השתכנעה שעם החנון שלצידה אין דבר שלא ימצאו. הוא ידע
    כל דבר על כל דבר וטייל בכל מקום בארץ. אז מה זה בשבילו שממיות עצים?

    רק לדבר עם בנות הוא לא ידע…

    טיפין טיפין המלל הבלתי פוסק שלו חדל להרשים אותה, היא רק רצתה הביתה והתבצרה בשתיקתה.
    הם חיפשו עקבות וסימני הטמנה של ביצים באדמה, ובין סדקי קליפות העצים. תכף סוף שנה
    ואם הם לא ימצאו את הביצים האלה הלך על הציון של שניהם.

    והנה! אחרי שהסתובבו בכל החורשה הזאת אולי שלוש מאות פעם, בסדק העשרת אלפים הם גילו
    לפתע ביצונת פצפונת, תקועה היטב בין הקליפה לעץ. היא פתחה בצווחות שמחה וחיבקה אותו,
    קופצת עולה ויורדת, והחזה שלה איתה. היא הייתה כל כך יפה ומאושרת, וכל הזעף שלה התחלף
    בהתרגשות.

    ‏הוא לא ידע מה לעשות עם הידיים שלו, שאימצו אותה אליו, קרוב כל כך, כשהבל פה על
    הבל פה, ולפתע התחברו. שפתיים גיששו לשפתיים, שנפשקו בחום, ושתי לשונות הססניות פצחו
    במחול חיפושים, והם סבוכים בבתוליהם, מצאו זה את זו, כשגוף ממשש גוף ותר בחבל ארץ
    לא נגוע.

    ‏הוא השעין אותה על העץ, ונשק לה עמוקות, והיא ליטפה את גופו המזיע מתחת לחולצה,
    והיה לזה טעם של ניצחון וראשוניות.

    רק כשניתקו זה מזו אדומים ומתנשפים, הבינו שאיתם התנתקה גם הקליפה מהעץ, וכל התיעוד
    הלך.'
  time: 11/8/2021 21:33:09
- author: הילה בניוביץ'-הופמן
  keyword: שממית
  length: 247
  story: '"מותק, מיצי שוב השאירה לי ''מתנה'' על הכרית הבוקר."

    "אויש, אני מצטערת. זה רק כי היא אוהבת אותנו, אתה יודע."

    "ברור, אני מבין שזה אינסטינקט ציד, אבל... איכס."

    "מה זה היה הפעם?"

    "גופה של יתוש טיגריס אסייתי."

    "נו, זה מה שקורה כשמאמצים שממית במקום חתול."'
  time: 11/8/2021 21:41:13
- author: יובל בלוך
  keyword: שממית
  length: 265
  story: "״אל תפחד מהשממיות. הן מאוד שקטות וגם אוכלות את כל היתושים״, אמר לי אבי וחזר\
    \ לצעוק על מסך הטלוויזיה - שנמאס כבר מהמערך ושמגיע לבגין לנצח. \nכשעלה הליכוד\
    \ לשלטון, אבא קנה לי חתול אפור וחמוד שכל הזמן רדף אחרי השממיות. \nכל כך שמחתי\
    \ שקיבלתי חתול שלא היה אכפת לי מהעקיצות. "
  time: 11/9/2021 0:03:06
- author: יובל מישורי
  keyword: טעות
  length: 2154
  story: 'מייק חזר מעוד יום עבודה מפרך. לא פשוט לעבוד בבניין, במיוחד בעיר קשוחה כמו
    ניו-יורק. הוא לא התפלא למצוא את הכיור מלא בכלים ואת הבגדים של השותף שלו זרוקים
    בערמה בסלון. הוא התיישב על הספה והרגיש את הכמיהה לכוסית ויסקי בפעם המי-יודע-כמה.
    הוא עצם את עיניו והרפה את שריריו.


    לאחר מספר דקות של מנוחה נשמעה דפיקה בדלת. מייק הרים את עצמו מהספה וניגש לפתוח.
    מולו עמד אדם מבוגר, שהצער חרש קמטים בפניו בטרם עת. האדם אחז במעטפה פתוחה ממנה
    בצבץ מכתב מקופל, ומייק זיהה את כתב ידו שלו על המעטפה. "אני מחפש את מייק אוונס,"
    אמר האיש. מייק הנהן ופינה לו את הדרך. האדם נכנס, אבל לא התכוון לשבת, וניכר שלא
    ישהה בדירה הקטנה רגע אחד יותר ממה שיהיה חייב.


    "אתה בטח אבא של הלן," אמר מייק והושיט את ידו ללחיצה. המחווה זכתה להתעלמות מופגנת.
    האורח הניח את המעטפה על שולחן האוכל הקטן ושם עליה אצבע.


    "תקשיב לי טוב, אוונס," הוא אמר בזעם עצור, "הדבר שאני הכי רוצה לעשות כרגע זה להכניס
    לך אגרוף, להשכיב אותך על הרצפה ולבעוט בך עד שתאבד כליה ויהיה לך זעזוע מח. כמו
    שעשית לבת שלי. אבל אני לא הולך לעשות את זה, כי אני לא חיה כמוך."


    מייק השפיל את מבטו. "אתה צודק, זה מגיע לי. אין לי שום תירוץ למה שעשיתי לפני 10
    שנים, חוץ מלהגיד שהיום אני אדם אחר. אם קראת את המכתב, אז אתה יודע שדווקא בכלא
    מצאתי את הגאולה."


    "אתה יכול להפסיק עם הבולשיט, זה לא עובד עלי."


    "מה שלא כתבתי במכתב זה מה שעבר עלי. אתה מבין, אחרי שעשיתי את הטעות הכי גדולה בחיים
    שלי, מצאתי את עצמי בתא מעצר. התעוררתי בבוקר שאחרי עם הנגאובר נוראי ואז נפל לי
    האסימון סופסוף. מה שנקרא, הגעתי לתחתית. בגלל זה הודיתי באשמה וחתמתי על עסקת טיעון.
    בכלא עברתי תהליך גמילה מאלכוהול וטיפול פסיכולוגי, והחלטתי שאני חייב להיות אדם
    יותר טוב. עשיתי כל כך הרבה רע לכל כך הרבה אנשים, שעכשיו פשוט אין לי ברירה. והכי
    גרוע זה שאני לא יכול להחזיר את הגלגל לאחור. הנזק שעשיתי להלן, אני מתחלחל כל פעם
    שאני חושב על זה. תאמין או לא, אני אהבתי אותה."


    "שמור את הסיפורים שלך למישהו שיאמין להם. באתי לפה בשביל להזהיר אותך: אל תתקרב
    אלינו, אל תחשוב בכלל ליצור קשר איתנו, ואם אתה רואה אותנו ברחוב, תברח לכיוון השני.
    אחרת אני אדאג שאתה תחזור לכלא, ולא תצא משם בחיים. אתה מבין אותי?" מייק הנהן בהכנעה.


    האורח עזב בלי לסגור את הדלת, ומייק נותר לעמוד ליד שולחן האוכל והמעטפה. הוא הביט
    בה לרגע ארוך ואז שם אותה בפח שבפינה. הוא ממש ממש היה צריך כוס ויסקי באותו רגע.'
  time: 11/9/2021 0:12:00
- author: ליאור
  keyword: טעות
  length: 203
  story: '"יש פה טעות," חשב הקורא ברכבת לעבודה;

    "יש פה טעות," סיכמה הכתבת הבטחונית;

    "יש פה טעות," קבע השר בקבינט;

    "יש פה טעות," הודה הקצין בתחקיר;

    "יש פה טעות," מחה החייל בפלוגה;

    "אין פה שום טעות," ידע האב השכול.

    '
  time: 11/9/2021 8:36:24
- author: דנה כץ בוכשטב
  keyword: טעות
  length: 146
  story: "אכתוב מילה, ועוד מילה. \nזה קצת מרגיש כמו רמאות\nשזה הכל. ובמחילה, \nאני\
    \ אודה במבוכה:\nתשאל אותי על משמעות -\nאני אלחש, \"סליחה, טעות,\" \nואנתק את השיחה."
  time: 11/9/2021 10:01:28
- author: דנה כץ בוכשטב
  keyword: שממית
  length: 223
  story: "יש אמרה, וודאי תכיר:\n\"לו הייתי זבוב על קיר.\"\nאך אם במין טעות שמימית\n\
    נועדתי מין אחר להיות\nאבחר מבין ריבוא חיות\nלהיות על קיר : דווקא שממית.\nכי אם\
    \ כבר להקשיב בסתר\nכשלאוזן סוד נלחש - \nשממית טובה כמו כל היתר, \nוהיא גם חמודה\
    \ ממש."
  time: 11/9/2021 10:01:53
- author: דנה כץ בוכשטב
  keyword: חרוז
  length: 316
  story: "מזל, גורל, או איך קוראים לה\nחרוזים לה לכל איש\nשתשחיל, כשנעים לה,\nעל קורים\
    \ של עכביש. \n\nמה אכפת לה? לא אכלה\nמעץ הדעת טוב ורע.\nחרוזים היא משחילה,\nואם\
    \ פתאום החוט נקרע\n\nלא רק נשמה נופלת,\nגם שכניה מכל צד.\nכל מיתה אותי אוכלת:\n\
    לא ימות אדם לבד. \n\nרק תפילה אשא לרוח:\nאם כל זה יקרה שנית\nואושחל על חוט קרוע\
    \ - \nשנהיה גם אז שכנים."
  time: 11/9/2021 10:02:52
- author: תמיר בוכשטב
  keyword: טעות
  length: 671
  story: 'מאה עשרים ושש ספרות אחרי הנקודה היו אמורות להיות מספיקות.

    על פי התאוריה, הקימור של היקום הוא כזה שההשפעה של הספרה המאה עשרים ושבע של פיי
    על נקודת היציאה של השער אמורה להשפיע לגרום לסטייה של פחות מאנגסטרום אחד.

    אפילו עם מדובר בסטייה כלפי מטה, כך שהשער נפתח בתוך האדמה, פחות מאנגסטרום אחד אומר
    שהוא לא ייפתח בתוך אטומים של חומר במצב מוצק, ולכן לא ייגרום להתאיינות קטסטרופלית.

    מה שלא לקחנו בחשבון זה שהיקום מתקמר ביותר מהמימד הרביעי. ושהמרחק בין היקום שלנו
    ויקומים אחרים נמדד במרחקי פלאנק, לא באנגסטרומים.

    ובוודאי שלא תיארנו לעצמנו מה יכול לחיות ביקומים הללו...

    לכל מי שאולי יקרא את ההודעה הזאת בעתיד:

    אם הספרה הבאה בתור היא שש, מעגלים למעלה!

    אחרת ייקחו אותך השדים.

    מילולית.'
  time: 11/9/2021 10:27:22
- author: תמיר בוכשטב
  keyword: שממית
  length: 606
  story: 'הבלאגן התחיל כשהחללית של אנשי הלטאה נחתה ליד האו"ם.

    "הם באו לכבוש אותנו!"

    "הם באו לאכול אותנו!"

    "הם באו להשליט עלינו משטר קומוניסטי!"

    זה נרגע רק קצת כשהתברר שהם בורחים ממלחמה גלקטית, ומבקשים מקלט. לקח חודשים רק כדי
    להחליט עם אמנת הפליטים מכסה יצורים לא אנושיים.

    הנסיון למצוא מקום שיסכים לקבל אותם היה כמעט בלתי אפשרי.

    בסוף, לאחר הבטחה למענק כספי לא קטן, מצאו להם מקום ליד לאגוס.

    זה לא עבר בשקט, כמובן. ההפגנות נמשכו שנים.

    הן נרגעו רק כשהתברר שהמלריה נכחדה.

    פשוט לא נשארו מספיק יתושים להפיץ אותה.

    היום אנחנו משקיעים הון בחיפוש אחר עוד חיים תבוניים.

    עם קצת מזל, נמצא קבוצה של אנשי דב נמלים שצריכים מקום לגור.'
  time: 11/9/2021 10:28:17
- author: תמיר בוכשטב
  keyword: חרוז
  length: 1046
  story: 'זה היה אמצעי ההגנה החזק ביותר שהוא הצליח לחשוב עליו.

    קסמים דורשים מקצב וחריזה שיתאימו לתדירות של סוג הקסם הרלוונטי, וששם המטרה ישולב
    בתוך הלחש.

    אז אם הוא ישנה את השם מספיק, הוא יהיה מוגן מכל מי שינסה לעצור אותו.

    כל תלמיד שנה א'' יכול לחרוז קללה לכיוון ''יוחנן נפחי''. אבל בהצלחה עם להטיל משהו
    על ''איזלוחטרקתמניטילו*קליק*''.

    הקליק בסוף, שנוצר כשהחלק האמצעי של הלשון מוצמד לחיך העליון, היה הכי חשוב.

    הוא הבטיח שגם אם מישהו יצליח להתאים את שאר השם לאיזשהו מקצב, הוא לא יוכל לחרוז
    אותו לכלום.

    וזה עבד!

    במשך שנים הוא כבש לאט לאט את כל העולם, ואף אחד לא הצליח לעצור אותו!

    אבל בסוף, זה היה חוסר היכולת של אנשים אחרים לבטא את השם שלו שהפיל אותו.

    במשך עשור, בחינת הסיום בכל בתי הספר לקסם דרשה מהתלמידים לחבר כישוף שיעבוד על איזלוחטרקתמניטילו*קליק*.
    זאת היתה שאלה בלתי אפשרית, כמובן, אבל הציון ניתן על בסיס היצירתיות בנסיון.

    אבל אחרי שנים שבהם כל העולם קרא לו ''אדון האופל'', הכינוי היה כל כך משוייך אליו
    שכשתלמיד עצלן במיוחד ניסה להטיל קללה על ''אדון האופל'' במקום על איזלוחטרקתמניטילו*קליק*,
    זה עבד.

    וזאת היתה תחילת הנפילה של איזלוחטרקתמניטילו*קליק*, אדון האופל.'
  time: 11/9/2021 10:28:39
- author: יובל מישורי
  keyword: טעות
  length: 234
  story: 'החום של הצהריים בפרברי לאס-קרוסס היה בלתי נסבל. האוויר היה כבד מדי בשביל
    רוח, ובאגס הרגיש כמו בשערי הגיהנום. אוזניו בערו ועורו נצלה.

    הוא עצר והציץ במפה. ללא ספק, זו לא הדרך ללוס אנג''לס.

    כנראה שהיה צריך לקחת את הפניה שמאלה באלבוקרקי...'
  time: 11/9/2021 11:08:17
- author: סופי טני
  keyword: טעות
  length: 1069
  story: "המחלקה שלי בגהינום מלאה עד אפס מקום, ככה מקובל במסורת. כל הנשמות הגיעו לכאן\
    \ בגלל שניסו לעשות משהו טוב. כולם פה חשבו שהם עושים את הדבר הנכון אבל אף אחד מהם\
    \ לא חשב עד הסוף, והופס! הנה הם אצלי בגהינום, במחלקת כוונות טובות. \nיש פה הרבה\
    \ עבודה, ברוך השם. אתם יודעים כמה מתיש זה לנהל אינסוף שדים זוטרים? ראש קטן, לוויות\
    \ של סבתות – הם שדים, לכל הרוחות! מאיפה הביאו סבתא, ועוד אחת כזו שמתה? וטפסים.\
    \ כל כך הרבה טפסים למלא כל הזמן. אישורי חניה מול מחלקת הבירוקרטיה, בקשות לכלי\
    \ עבודה ממחלקת הרכש. אף כלי לא מחזיק פה יותר מארבעה עשר ימי עסקים לפני שהוא מחליד,\
    \ או שנשבר לו הבורג שמחזיק את הזהו לידית. לפחות אם היה קפה נורמלי במטבחון! אבל\
    \ הקפה פה תמיד מהפולים הכי זולים שמצליחים למצוא שם למעלה. יש לו טעם של עבדים.\
    \ וכשאני אמצא מי לקח לי את הספל שהבאתי מהבית – אני נשבע, ראשים יעופו! \nהאמת היא\
    \ שבכלל לא רציתי להיות מנהל שדים. אני תמיד רציתי להיות מעצב גנים, למעלה למעלה,\
    \ אתם יודעים. גנן בגן עדן. לטפח פטוניות, ללטף חמניות, דברים כאלה. יש להם תוכנית\
    \ פנסיה מעולה ושמעתי שהקפה במטבחון שם טעם גן עדן! הא. רק תראו מה זה.  ביום של\
    \ ההרשמה באתי בלי המשקפיים וסימנתי בטעות את השורה הלא נכונה. \n"
  time: 11/9/2021 11:28:21
- author: ערן ארבל
  keyword: טעות
  length: 264
  story: מה שמניע מישהו לבנות מכונת זמן הוא בדרך כלל איזו טעות גדולה שצריך לתקן, תקלה
    בהיסטוריה ששלחה אותה במורד דרך אפלה מדי. יש שילכו על היטלר, מאו צה-טונג, צ'רנוביל,
    או דונלד טראמפ. אבל אני לקחתי איתי חזרה שתי ציפורי קרקע אפורות, מכוערות, ומטומטמות.
    למה? אשתי אהבה אותן.
  time: 11/9/2021 11:52:47
- author: איידן סוייר
  keyword: טעות
  length: 1408
  story: "בדרך לחדר הביקורים מישהו שם לו רגל והוא השתטח על הרצפה. הסוהר ראה מי זה\
    \ היה ולא עשה כלום, ובסוף רק עזר לו לקום אחרי כמה ניסיונות כושלים. כל הכוח עזב\
    \ אותו, לא רק משום שהאסירים האחרים דאגו שלא יאכל כלום, תוך העלמת עין מצד הסוהרים,\
    \ אלא בעיקר כי ידע שאין טעם – הוא ימות בכלא הזה והוא יסבול לאורך כל הדרך. כולם\
    \ כאן אנשים נוראיים אבל לא חסרי ערכים לחלוטין, ואם מישהו היה פוגע בבת שלהם הם\
    \ היו רוצחים אותו, פשוטו כמשמעו. והנה הוא, עשה מה ששום אבא לא אמור לעשות.\n\n\
    היא כבר חיכתה לו מעבר לזגוגית המשוריינת, והוא התיישב מולה והניד בראשו.\n \"למה\
    \ באת לכאן?\" שאל.\n \"קשה לי בלעדיך\".\n \"על מה את מדברת? יותר טוב לך בלעדיי\"\
    .\n \"לא חשוב מה קרה, אתה עדיין אבא שלי\".\nהוא הביט מסביב. לפחות שליש מהמבטים\
    \ בחדר, בין אם של האסירים או הסוהרים או המבקרים, נשלחו מדי פעם בנערה – לא, כבר\
    \ אישה צעירה, שאין לה שום דבר לחפש במקום כזה.\n \"אני לא רוצה שתסתובבי כאן. זה\
    \ מסוכן וזה גם לא טוב לך\".\n \"אז תסכים לספר להם את האמת ולצאת מכאן...\"\nהוא\
    \ סימן לה לשתוק והנמיך את קולו.\n \"השתגעת? אסור לדבר על זה!\"\n \"אני רוצה שתחזור\
    \ הביתה. נגיש ערעור ונסביר להם שזו הייתה טעות...\"\n \"לא הייתה שום טעות. מבחינת\
    \ החוק אלה יחסי מרות, הייתי הולך לכלא בכול מקרה, כל מה שיכולנו לעשות הוא לדאוג\
    \ שאת תצאי מזה בשלום ותוכלי לחיות את חייך\".\n \"איזה חיים? אין לי חיים בלעדיך\"\
    .\n \"אז הגיע הזמן שיהיו\", אמר, \"אל תבואי יותר. אני לא אסכים לקבל עוד ביקורים\
    \ שלך. תני לי פעם אחת להתנהג כמו אבא\".\nהיא הוסיפה לשבת במקום עוד שעה ארוכה אחרי\
    \ שהלך, עד שסוהר מבוגר נגע בכתפה וליווה אותה החוצה."
  time: 11/9/2021 12:09:44
- author: ג'ני פילצ'ין גלעד
  keyword: טעות
  length: 602
  story: "הם הכירו בתואר הראשון והיו מאושרים ואומללים יחד מהרגע הראשון. הוא דחק בה\
    \ להשתנות. היא נדחקה אל פינת הפאסיב אגרסיב עם ספר ביד וצדקנות בלב. שניהם הדחיקו\
    \ הרבה.\n\"חתונת נובמבר?\" הוא שאל.\nעיניה נצצו מדמעות (של אושר?)\nהילד הראשון\
    \ הגיע שנה אחר כך. אחרי השני היה מאוחר מדי להתגרש. השלישי אמור היה לתקן את הנזק.\
    \ \nהם עקצו בשקט, כמו בני תרבות. בלי ריבים רועמים. קצת דמעות (לא ליד הילדים.)\
    \ \nהיא הלכה לטיפול. הוא לא. \n\"עובדה שלך זה לא עוזר.\"\nהילדים עזבו את הבית\
    \ והם נשארו לחלוק את הבדידות. חתונת כסף, זהב, יהלום. מתכות קרות ואבנים - אף פעם\
    \ לא חתונת צמר או פלנל.\nאבל מה זה משנה עכשיו? אחרי הכל, יש טעויות גרועות יותר."
  time: 11/9/2021 15:29:31
- author: רן ארד
  keyword: טעות
  length: 1287
  story: "האביר מהארמסטד ניצב על הגבעה, רכוב על סוסו, ושריון לוחות כבד עוטף אותו.\
    \ בקסדה היה פתח רק לזוג עיניו, והיא הייתה מעוטרת בזוג קרניים, מהן עלו סלילי עשן\
    \ שחור. הוא צפה על השטח מולו, חבורת פורעי חוק שהתה באזור, ועליו הוטל לעצור אותם\
    \ - חוק האזור הוא פשוט, ודינם דין מוות. ואז הוא ראה אותם: האחד החזיק קשת ארוכה\
    \ כמעט כגבהו, הוא עטה שריון כפילת בד; השני החזיק רובה קשת כבד, הוא לבש בגדי סוחר\
    \ טובים; והשלישי לבש שריון בריגנדין וחגר חרב קצרה למותניו. \nעוד לפני שהאביר הספיק\
    \ לדפוק בסוסו, שחרר הראשון חץ, אך החטיא אותו ופגע בטעות בנושא הכלים שעמד לצידו\
    \ של האביר. זה נפל, ירוי בחזהו, אך האביר הסתער לכיוונם בכעס, שואף לנקום את מות\
    \ נושא הכלים שלו. אז הפנה אליו השני את רובה הקשת שלו. האביר הרים את מגינו הגדול,\
    \ בעל עיטור הדרקון השחור, אך לא היה בכך צורך, מהרובה שוגרה רשת גדולה, אך לא הגביהה\
    \ עוף מספיק כדי לפגוע באביר. למצער, סוסו הסתבך בה ברגליו, והוא נפל ממנו. האביר\
    \ קם בחימה שפוכה, אש בעיניו-\n\n- רגע, הוא לא יכול לקום.\n- מה?\n- ירינו בנושא\
    \ הכלים. הוא לא יכול לקום לבד בשריון הזה.\n\nהאביר נשאר לשכב, מפרפר בפאניקה חסרת\
    \ אונים על האדמה הבוצית. השלושה ניגשו אליו בשלווה, והשלישי הוציא את חרבו הקצרה\
    \ וכיוון אותה אל חרך העיניים שבקסדה.\n\n- חכה! אני ממש רוצה לשאול אותו על העשן\
    \ מהקרניים, זה קטורת? יש לזה חשיבות דתית?\n\nזה היה הרגע בו שחר הבין שהייתה זו\
    \ טעות להציע למחלקה להיסטוריה של ימי הביניים לשחק דיאנדי."
  time: 11/9/2021 16:26:04
- author: Z4Zima
  keyword: טעות
  length: 994
  story: '‏זו הייתה טעות שלא נסע לכנרת. זו הייתה טעות לנסוע לישוב שלו, לחנות מול גדר
    העץ, לבוא אליו, לנקוש חמש פעמים על הדלת ולבדוק לייתר ביטחון שאיש לא רואה.

    זו הייתה טעות להעטף בחיבוק שלו, להכיר סוף סוף שפתיים שדיברו עד כה ממרחקים, להיבלע
    לתוך תשוקה.

    זו הייתה טעות לעשות סיור בחדר העבודה שלו, איפה שהקסם התחיל, להציץ על ראג׳ה הטיגריס
    המיניאטורי, כי משם כבר לא היה חזור וכל המילים שנלחשו אל האפרכסת הפכו אמיתיות.
    זו הייתה טעות להיאסף אל חדר השינה שלהם כמו בסרט רומנטי, על המיטה סדין משומש של
    סוכה שאיש לא ירגיש אם יעלם.

    זו הייתה טעות לבוא עם השמלה שמתרוממת מהר, החיפזון לגעת עור בעור, לחטוף זה את בשרה
    של זו, הנשיכות הקטנות על החזה, הפיטמה שמזדקרת בין שפתיו. הריח שמילא את החדר, השפתיים
    שנפשקו בתאווה מוכנות אליו. זו הייתה טעות להתמסר לחדירה שלו, שהשלימה כל מרחק שהיה.
    זו הייתה טעות להביט בעיניו בתשוקה יוקדת, שישרף העולם שבחוץ.

    זו הייתה טעות לא לפעול לפי פרוטוקול הסירוב הסטנדרטי.

    זו הייתה טעות כי עכשיו נפחד מהדב, כי מוסדות עולמי נסדקו, כי אי אפשר לשכוח וקשה
    להתאושש. זו הייתה טעות. ועל טעויות משלמים.'
  time: 11/9/2021 19:14:13
- author: הילה בניוביץ'-הופמן
  keyword: טעות
  length: 246
  story: "\"מה יש בקופסה?\" שאל הנער. \n\"כאב\", השיבה הכוהנת הזקנה במבט חודר. \"\
    עוד מעט תרגיש את ידך עולה באש, את עורך הנשרף, את הכוויות המייסרות...\"\n\"לא ממש\"\
    , אמר הנער, \"זה קר לגמרי.\"\n\"אוי שיט!\" קראה הכוהנת. \"זו הקופסה של הגלידה.\
    \ שנייה, אביא את הקופסה הנכונה.\""
  time: 11/9/2021 21:31:18
- author: שלמקו
  keyword: טעות
  length: 171
  story: 'לטובת ההיסטוריה, קצרה ככל שתהיה, אני מכריז מראש: זאת לא הייתה תקלה, לא טעות,
    לא חוסר מזל: בלעתי את החור השחור הזה בכוונה מלאה. עכשיו נראה את רויטל אומרת שהיא
    לא נמשכת אלי.'
  time: 11/9/2021 22:42:25
- author: רן ארד
  keyword: אגוז
  length: 1110
  story: מה שנפל בגינה לא היה מטאור. זה יצר מכתש קטן, כמו של מטאור, אבל במרכז המכתש
    היתה ערימת חומר קצפי. רפי מיד ניגש אליה והתחיל לחפור בה עם האת הקטן שאיתו שתלתי
    פרחים. לפחות לא עם היד, נאנחתי. "יש כאן משהו" הוא אמר לפתע, וגילגל מתוך הקצף משהו
    קטן, דומה לאגוז מלך, כהה יותר, אבל קשה וגבשושי כמוהו. רפי רץ חזרה אל תוך הבית,
    וחזר עם מפצח אגוזים ישן. "מה אתה עושה?" שאלתי, למרות שידעתי מה עובר לו בראש. הוא
    גילגל את האגוז לתוך המפצח, והחל לסובב את הידית שבצידו. צפיתי מהופנט, חסר אונים,
    איך הידית התקרבה יותר ויותר, נגעה באגוז, החלה ללחוץ, ואז נשמע 'קנאק!' חזק כשקליפת
    האגוז נכנעה, ושנינו הרגשנו גל של כאב בוקע מהאגוז, זה היה כמו צעקה, ואחריה יבבה
    מתמשכת, שלא ממש שמענו כמו שהרגשנו. חטפתי את המפצח מידו של רפי שעמד סחרחר מגל הכאב,
    שחררתי ממנו את האגוז. בתוך האגוז יכלתי לראות משהו שחור וגיצים כחולים שזרמו דרכו.
    ראיתי זרועות קטנות, ספק תמנוניות ספק נחשיות, מזיזות את הקליפה הסדוקה למקומה. ניסיתי
    להבין איזה סוג יצור זה, רכיכה? פרוק רגליים? זוחל? את התשובה קיבלתי רגע אחר כך,
    כשרפי התכופף גם הוא לראות, וזה ירה אליו גל הדף שפיצח את גולגלתו, מתיז חתיכות ממנה
    וחושף רקמה גבשושית אדמומית תחתיהן - זה היה יצור מהסוג שלא סולח.
  time: 11/10/2021 8:47:46
- author: הסיפור הוא שלי
  keyword: זיכרון
  length: 817
  story: 'בהתרגשות רבה היא פסעה מעל המפתן,  מביטה לצדדים, מנסה לזהות את המוכר והאהוב,
    במקום שהיה כמעט לביתה השני. באלגנטיות שכל כך אופיינית לה חמקה מהידיים שהציעו חיבוק
    ואמרה אני שמחה להיות כאן אבל לאט לך. אל מול עיניה עלו ימים של מנגינות וצלילים
    , ופטיפון המנגן במהירות 33 וזיכרון של שיחות נפש, לעיתים מלוות בצחוק מתגלגל  אל
    תוך הלילה. עשר שנים חלפו מאותו יום . מאותו יום בו נסגרה הדלת ומאחור נשארו תמונות
    וזיכרונות.

    הן נפגשו בבגרותן והפכו כמעט באחת לחברות הכי טובות, משלימות משפטים , בוראות עולם
    שלם מסביבן, כזה שלא תמיד היה פתוח לאחרים. בביתה של האחת רעש והמולה וצער המתעצם
    מפעם לפעם, ילד בכור אהוב וילדה קטנה וצעירה  שהולכת לאיבוד קצת יותר בכל יום. ארוחות
    הערב הקבועות אספו משפחה מסביב לשולחן ושיחות על הא ודא מסתירות מאחוריהן ריקנות
    ושקר ומראית עין ושאלה מכמירת לב שנשאלה : אולי את רוצה להיות הבת שלי?

    #סיפורנובמבר

    #זיכרון'
  time: 11/10/2021 8:58:42
- author: ליאור
  keyword: אגוז
  length: 229
  story: 'היה היה ביער גדול נער קטן. בנה לו הנער בית יפה וגר בו. בוקר אחד קם הנער
    משנתו, הציץ מחלונו והנה שלושה אנשים ואבנים בידיהם ושיר בפיהם:

    "נבנה כאן שלושה מאחזים

    ובהם שלושה סודות ורזים

    והיה כל מי שיפתור את סודם

    אין כמותו מאושר בעולם!"'
  time: 11/10/2021 9:28:27
- author: סופי טני
  keyword: אגוז
  length: 1025
  story: '

    איציק ישב בחדרו. הוא חשב על הפרוייקט במדעים שהמורה נתנה, זה שיש לו ציון בתעודה.
    מועד ההגשה התקרב ולאיציק לא היה שום רעיון. הוא הכניס לפה תמר ממולא באגוז מלך.
    תמרים ממולאים באגוזים – זה הנשנוש הקבוע שיש אצל איציק בבית. אימא שלו תמיד מגישה
    לאורחים תמרים ממולאים באגוזי מלך. בכל ימי ההולדת, כל פעם שהוא מבקש משהו מתוק,
    כל פעם שיש לו מצברוח רע, אימא שלו תמיד מציעה לו תמר ממולא באגוזי מלך. הוא הסתכל
    על הצלחת המלאה, הרים עוד תמר אחד והסתכל עליו מול האור, כאילו מכריח אותו לתת לו
    השראה. מה זה תמר? פרי מלא במינרלים. ובתוכו? שני חצאים של אגוז מלך. אימא תמיד אומרת
    שהאגוז הזה נראה כמו מוח כי הוא טוב מאוד למוח, ומי שאוכל אגוז מלך יהיה לו מוח חזק,
    ומי שאוכל תמר ממולא באגוז – אוהוהו!

    הרעיון היכה בו בבת אחת. הוא תפס כבל USB שהשתלשל מהמחשב שלו ונעץ את התקע שלו בתמר.
    התמר רטט לרגע ואז נפקחו בו שתי עיניים מבריקות, כמו שתי מנורות לד זעירות. הפתח
    שבתוכו ננעצו האגוזים נפער. "כן אדון?", אמר התמר.

    איציק קיבל ציון מאה בפרוייקט במדעים. גם במתמטיקה, באנגלית, בלשון ובתנ"ך. למורות
    לא היתה ברירה. גדוד של תמרים מדברים יכול להיות מאוד משכנע.

    '
  time: 11/10/2021 9:29:26
- author: סופי טני
  keyword: שממית
  length: 916
  story: "לכל מכשפה יש חיה משלה, זה ידוע. לכל המכשפות שאני מכירה יש חיות. לרובן יש\
    \ חתולים, זה הסטנדרט. זה בגלל שחתולים מלאים בקסם בעצמם, אפילו אם הם סתם נולדו\
    \ מאחורי הפח והצבע שלהם אפור עם פסים. יש מכשפות שיש להן עיזים. גם לעיזים יש הרבה\
    \ כוח קסם, והן ידידותיות ומרושעות באותה מידה כמו חתולים, אלא שהן גם נותנות חלב,\
    \ וזה פלוס לעומת החתולים.\nאני אלרגית לחתולים ומפחדת מעיזים, והזמן שלי הולך ואוזל.\
    \ אם אגיע לטקס ההשבעה בלי חיה, אני בכלל לא בטוחה שישביעו אותי וזה יהרוס את המעמד\
    \ שלי בקהילה לנצח. \nכלב זו חיה חמודה אבל מטופשת. צב זה נהדר אבל אני אצטרך לסחוב\
    \ אותו בתרמיל שלי לכל מקום. עופות דורסים יש להם קסם מעולה, אבל אני לא יכולה כל\
    \ היום לנקות לשלשת, זה מגעיל.\nאני יודעת, אני סתם דוחה את הקץ. כבר בחרתי חיה מזמן\
    \ ואני רק מחפשת תירוצים למה לא. כי מה יגידו עלי עם הדבר הוורוד הקטנטן השקוף הזה\
    \ על הכתף שלי? בכל פעם שהיא זורקת את הזנב שלה, אני מזכירה לעצמי שפעם הדברים האלה\
    \ ירקו אש, ושאולי יום אחד, עם הקסם הנכון, הן עוד יוכלו לחזור.\n"
  time: 11/10/2021 9:31:39
- author: יובל מישורי
  keyword: אגוז
  length: 249
  story: '"אתן לך שלושה אגוזים, ובהם שלושה סודות ורזים, והאיש אשר יפתור את סודם, אין
    כמותו מאושר בעולם!"


    "מצטער, אני אלרגי."


    וכך נשאר הסנאי מחוץ לבית הגמד, לקפוא בחורף. היער נכרת באביב, הכורתים קיבלו שכר
    רעב, והשר שהורה על הכריתה נותר עם ארמון יפה ולב שבור.'
  time: 11/10/2021 9:55:02
- author: ערן ארבל
  keyword: אגוז
  length: 266
  story: '"... לפני שהכוכב מתפוצץ בעוצמה שתיראה כמו הירח מכדור הארץ."

    אחד הילדים הרים יד. "למה קוראים לו ככה?"

    "הוא נקרא על שם מזל תאומים בערבית. אבל, בערבית, י'' דומה ל-ב''. אז יד אלג''וזא
    הפך לבית אל-ג''וז ואז לבית אגוזי. חשוב להקפיד על שפה תקנית או שיחשבו שאתה חטיף
    נוגט קרמל."'
  time: 11/10/2021 9:58:43
- author: ג'ני פילצ'ין גלעד
  keyword: אגוז
  length: 265
  story: 'כשהם חבטו בו לא היה במכותיהם כעס. אפילו אכזריות מיוחדת לא הייתה. הם רק רצו
    לפצח אותו.

    זה היה לטובתו, הגיע לו להיפתח. הגיע להם לטעום.

    בסוף הוא נשבר. כל אחד מהם קיבל טעימה קטנה. כה קטנה, שהם שכחו את הטעם תוך שניות.
    הקליפה נשארה לשכב על הקרקע, אבל הוא עצמו לא היה עוד.'
  time: 11/10/2021 10:09:28
- author: יובל מישורי
  keyword: אגוז
  length: 1184
  story: 'שבת, דצמבר 1995, רמת הגולן, בסיס אימונים, מפקדה, אוהל משותף לאנשי החימוש
    והחובשים.


    ישבתי עם הגיטרה בקצה המיטה הצרפתית, קרוב לתנור הסולר. לא קרוב מדי, כמובן, שהרי
    כבר למדתי בדרך הקשה שהוא מסוכן. לא נכוויתי, חלילה, אבל סוליות הנעליים הכבדות שהנחתי
    לידו נמסו והייתי חייב להחליף אותן באפסנאות ולהסביר מה קרה להן. לא נעים.


    נשארתי שבת בבסיס בגלל הריתוק (נושא לסיפור נפרד), ואיתי באוהל ישב פרידמן, החובש
    התורן, ושני לוחמים מהמסייעת. החובש והלוחמים הכירו אחד את השני עוד מלפני הגיוס
    והיו במסלול ביחד, עד שפרידמן יצא לקורס חובשים.


    למי שלא מכיר, בחטיבת גולני יש שלושה גדודים: 12, 13 והגדוד שלנו - 51. היינו צוחקים
    על הגדודים האחרים שאפילו אם תיקח את 12, תחבר עם 13, תכפיל בשתיים - עדיין לא תגיע
    ל-51. סוג של גאוות יחידה.


    בחזרה לאוהל. הקפה נמזג, השיחה קלחה, והשעות נקפו. באופן טבעי עברנו בין הנושאים
    שמעניינים חבר''ה בגדוד חי"ר - החברה בבית, המכונית של אבא, האוכל הצבאי, האפסנאי
    הקמצן, ובסוף תמיד מגיעים לענייני בטחון.


    התנהל ויכוח על ההבדל בין סיירת גולני ליחידת אגוז, שתיהן שייכות לחטיבה שלנו. משם
    השיחה המשיכה וגלשה ליחידות מיוחדות בכללי. בשלב מסוים עלתה על פניו של אחד הלוחמים
    ארשת של תסכול ותהיה פילוסופית עמוקה, והוא שאל בשיא הרצינות:


    "תגידו, איך זה שלגדוד 13 יש שייטת ולנו אין?"


    #טרו'
  time: 11/10/2021 10:13:56
- author: איידן סוייר
  keyword: אגוז
  length: 679
  story: "שלוש הישישות חוללו סביב היורה הרותחת המבעבעת לאור הירח המלא. על העץ שענפיו\
    \ נפרשו מעליהן היה תלוי קורבן האדם, וכעת טפטפו טיפות דמו האחרונות מגרונו אל תוך\
    \ הקדרה. כאשר הטיפה האחרונה השמיעה צליל נתז חלש, התלקחו הלהבות בגוון ירוק עז,\
    \ ומשאול תחתיות בקע קול עמוק:\n \"ובאשר ייאכל זה הפרי בידי הנבחרת, האחת מתוך השלוש,\
    \ ותעלה ותקרא בשמו של נסיך האופל אשר יקום ממשכנו הנצחי, והארץ הייתה תוהו ובוהו\
    \ וחושך על פני תהום!\"\nבנוזל המבעבע צף כעת הפרי, ואחת מהן הרימה אותו בזהירות\
    \ בקצות ציפורניה והגישה אותו לשתי חברותיה. כל אחת מהן בתורה הנידה בראשה, והן נשאו\
    \ עיניהן אל הראשונה, שהביטה בו בפנים נפולות.\nהמכשפות נאנחו אנחה עמוקה, וכך למדו\
    \ על בשרן שאלוהים הוא לא היחיד שנותן אגוזים למי שאין לו שיניים."
  time: 11/10/2021 15:48:57
- author: תמיר בוכשטב
  keyword: אגוז
  length: 528
  story: "כשהסנאים הכריזו מלחמה, צחקנו. \nלמה מה תעשו לנו? \nתנשכו?\nבהצלחה עם זה.\
    \ יש יותר חתולים ברחוב מסנאים על העץ.\nאבל לא לקח להם הרבה זמן לפתח נשק לטווחים\
    \ בינוניים.\nזה התחיל מזריקת אגוזים.\nעדיין לא התרגשנו יותר מדי.\nזה אולי קצת\
    \ כואב, אבל בחייאת. כולה סנאים. כמה חזק הם כבר יכולים לזרוק?\nהרוגטקות היו הפתעה\
    \ לא נעימה, וכבר קצת מסוכנת.\nאבל עדיין, לא משהו שבאמת הדאיג אותנו.\nהבעיה האמיתית\
    \ התחילה כשהם פיתחו נשק חם.\nלא רק שהפגיעות התחילו להיות מסוכנות, אלא שגם מי ששרד\
    \ אותן סבל מהשפעות פסיכואקטיביות.\nלא. \nבהחלט לא היינו מוכנים למוסקט האגוז."
  time: 11/10/2021 19:00:58
- author: Z4Zima
  keyword: אגוז
  length: 1527
  story: "הגוף הגדול שלה היה קפוץ, היא התקשתה להרפות ולפרוס את מלוא הדרה על המיטה\
    \ הצרה מכוסה במגבת רכה. העיניים שלו היו טובות, לא היה בהן בוז שחששה שעירומה יעורר\
    \ בו. הוא חזר על הדברים שסיכמו בניהם בשיחה המקדימה.\nהיא צפתה בו מכין את עצמו\
    \ בריכוז, החיוך שלו היה נעים, גם המגע שלו.\nבכל זאת הצטמררה כשאצבעותיו החלו לטייל\
    \ על שוקיה, משחרר שרירים מכווצים, הגנות ישנות שהעמיסה על עצמה.\nהיא הייתה אגוז\
    \ קשה לפיצוח, אבל הוא לא ויתר, בעדינות שאין לה סוף לש את גופה, לוחש מילים שירגיעו\
    \ אתה, המהומים נעימים. \nמדי פעם סך על עורה עוד משמן האגוזים הריחני, שהתחמם בין\
    \ כפות ידיו לשבילים ארוכים של רוך ועונג.\nהוא ביקש את אישורה לגעת בשדייה, בדק\
    \ שנוח לה עם הקצב. חזה התרוקן מאוויר מהתרגשות, והיא הנהנה. הוא הניח יד בטוחה על\
    \ הסרעפת שלה ובקש ממנה לשוב ולנשום, היא במקום בטוח ואפשר להפסיק בכל רגע.\nהיא\
    \ הרגישה את המילים שלו מחלחלות לגופה יחד עם השמן, ואת הקוקוסים הפרטיים שלה מתמלאים\
    \ באוויר ובליטופיו העדינים.\nתחילה עיסה את הבשר הרך, אחר עבר לעטרות הכהות, פטמותיה\
    \ התקשו בין אצבעותיו, ורטט עבר בה. ידיו נגעו בקפלי עורה, בסימני המתיחה שפספסו\
    \ אותו, מרוות אותם בעוד שמן אגוזי.\nהיא הביטה היטב בעיניו החומות, והן הציעו עוד\
    \ רוך. היא הרגישה חשופה ושברירית למרות גודלה.\nהגוף שלה התעורר אליו, משפתיה נמלטו\
    \ אנחות קלות, שהשתלבו עם הימהומו. זה היה מביך, אבל זה היה משחרר ונכון. הזמן שנדמה\
    \ תחילה כנצח הרגיש כאילו עף ככל שידיו העמיקו בעורה.\n‏משהו כמוס נעור בה, משהו\
    \ שהיה חבוי תחת קליפה עבה של חשש, והיא רצתה עוד מהתחושות המשחררות האלו, עוד מהתענוג\
    \ שהפיקו אצבעותיו, עוד מתחושת השלמות שריחפה בה.\n״בפעם הבאה, אם תרצי, נגיע אל\
    \ היוני״, אמר לה. והיא הבינה למה כינו אותו - מפצח אגוזים."
  time: 11/10/2021 19:36:34
- author: כליל שחר
  keyword: אגוז
  length: 361
  story: "החופש הגדול התמשך עוד ועוד ולא היה לה מה לקרוא. ביום חם ומשעמם במיוחד היא\
    \ התחילה לדפדף בחוברת ישנה על צמחי מרפא וגילתה שכמויות גדולה של מוסקט יכולה להיות\
    \ קטלנית. היא עלתה על שרפרף, רחרחה את הצנצנת והרגישה כאילו היא לכל הפחות משחקת\
    \ בגפרורים. \nבאותו שבוע היא הסכימה לראשונה בחייה לטעום פשטידת בטטה. היא עדיין\
    \ שנאה בטטות, אבל אהבה את הטעם הקלוש, הדמיוני, של הסכנה."
  time: 11/10/2021 19:48:09
- author: כליל שחר
  keyword: טעות
  length: 494
  story: "מכונת הזמן קולומבוס ניסתה להגיע לעבר אבל הגיעה לעתיד. מכונת הזמן אנדיורנס\
    \ נתקעה בלולאה אינסופית ב-5.2.2103. אז כמובן שכולם לעגו לשם שבחרנו. אנשים שמלכתחילה\
    \ חשבו שהתיאוריה שלנו מטופשת אמרו שעכשיו היא תופרך בוודאות. \nכמובן שלא יכולנו\
    \ לגלות להם שזאת בדיוק המטרה. \nהחלק הראשון בתכנית הצליח. מכונת הזמן קון-טיקי\
    \ הגיעה ליעדה בשלום. עכשיו צריך רק לחכות שהחלק השני יתגשם. בקרוב מישהי תפתח טכנולוגיה\
    \ שתאפשר לעקוב אחרי השינויים הגנטיים אצל נוסעים בזמן, ותוכיח מעל לכל ספק מאיזה\
    \ עידן הגיעו השבטים האבודים."
  time: 11/10/2021 19:49:32
- author: שלמקו
  keyword: אגוז
  length: 193
  story: במהלך טיסה שגרתית, הבריח החללנאוט כהן חבילת פיצוחים לסיפון. עם חזרתו והשעייתו,
    הסתבר שהדבר היחיד בחללית שלא חטף מנה חמורה של קרינה קוסמית היו הפקאנים. ואלו תולדות
    הטיסה הבין כוכבית בקליפת אגוז.
  time: 11/10/2021 20:51:22
- author: הילה בניוביץ'-הופמן
  keyword: אגוז
  length: 255
  story: '"אמא, נכון שפעם היו שקיות ניילון?"

    "כן חמוד. זה היה לפני שהמדענים שלנו מצאו פתרון הרבה יותר טוב." היא ארזה בזריזות
    את המוצרים.

    "תראי אמא, שוקולד אגוזים במבצע! אפשר?"

    "למה לא, יש לי עוד קצת מקום," השיבה האם, פערה את פיה ותחבה את חפיסת השוקולד ללחיה
    הימנית.'
  time: 11/10/2021 22:03:00
- author: LiorSchejter
  keyword: ''
  length: 719
  story: "איך לעזאזל זה הבן שלי? ואיפה אנחנו נמצאים? וממתי הבן שלי מדבר אנגלית שוטפת?\n\
    אני ממהר אל הדלת, עדיין מחזיק את בובת הארנב המרוטה שלו, מצפה למצוא תשובות. ובעיקר\
    \ את הבן שלי.\n\"אודי?\" אני קורא ומנסה לפתוח את הדלת. הידית זזה, אבל הדלת קצת\
    \ תקועה.\n\nאני דוחף יותר חזק ומצליח לפתוח אותה, אל הצד השני, מזיז קצת חול ועלים\
    \ ויוצא אל קרחת יער קטנה. לא מה שראיתי מהחלון של האולם.\nאני יוצא אל היער, הדלת\
    \ נסגרת מאחורי ונעלמת. \nמסביבי אין הרבה חוץ מאוהל פשוט שמתאים לארבעה. באמצע יער\
    \ עם מזג אויר קיצי. שמש חודרת דרך הענפים, בריזה קלה.\n\nכמעט פסטורלי, חוץ מהלב\
    \ שלי שלא נרגע.\n\"אודי!\" אני צועק, אבל אף אחד לא עונה.\nאני ניגש אל האוהל ומציץ\
    \ פנימה, קצת ציוד, אבל לא יותר מדי. על העמוד במרכז האוהל מוצמד פתק קטן - \"יצאנו\
    \ לחפש את המשקפת, תכף נשוב\"."
  time: 11/10/2021 22:20:07
- author: LiorSchejter
  keyword: ''
  length: 741
  story: "\"אודי?\" אני קורא שוב, קצת פחות בטוח הפעם.\n\n\"אבא? אל תדאג, חזרנו, ומצאנו\
    \ אותה\"\nאני מסתובב למשמע הקול, לא מבין מי קורא לי. מולי עומדים שני נערים, אחד\
    \ בבירור מבוגר מהשני בכמה שנים.\nאני מסתכל על המבוגר יותר, \"אודי?\" אני שואל\
    \ שוב.\n\n\"אל תדאג, המשקפת יחסית בסדר\" הוא אומר ומניף משקפת שדה עם רצועה רחבה.\
    \ \nהבחור שמולי הוא לפחות בן 15 או 16, לחלוטין לא הילד בן ה 4 שרדפתי אחריו לפני\
    \ כמה דקות. ובכל זאת, זה הוא.\n\"מה… מה אתה עושה כאן?\" זה כל מה שאני מצליח להגיד.\n\
    הם מסתכלים אחד על השני, קצת מופתעים מהשאלה.\n\n\"מה זאת אומרת? יצאנו לטיול כמו\
    \ שרצית. אמרת שאתה צריך את זה בשביל הטיפול\" אודי עונה לי.\n\"טיפול? איפה אנחנו?\"\
    \ זה כל מה שאני מצליח להגות. מרגיש איך הראש מסתובב עם כל כך הרבה שאלות שאני אפילו\
    \ לא מצליח לחבר משפט קוהרנטי.\n\"כן… אתה יודע, בגלל ה … סרטן\""
  time: 11/10/2021 22:21:20
- author: LiorSchejter
  keyword: ''
  length: 483
  story: 'סחרחורת, רעש סירנה, ואני שוכב על מיטה בתוך רכב שנוסע.

    לא מיטה, אלונקה.

    מסתכל ימינה, שמאלה, לא מזהה אף אחד.

    "אודי?"

    "ששש" מישהו שנראה כמו חובש מניח את ידו על ידי, מנסה להרגיע אותי, והראש מרגיש כבד.
    אני מניח את הראש על האלונקה ועוצם עיניים לרגע.


    אני מתעורר. שקט. חדר בית חולים. ואני לבד במיטה.

    אני מתיישב במיטה לאט, דווקא מרגיש יחסית בסדר. לא לגמרי ברור לי איך הגעתי לכאן
    ומה אני עושה כאן. על שידה לידי מונח ספר, בובת הארנב של אודי, ועוד בובת צעצוע,
    נראה כמו סוס פוני חום עם סרט אדום.'
  time: 11/10/2021 22:22:02
- author: LiorSchejter
  keyword: ''
  length: 638
  story: "מבט זריז מסביב לחדר מרמז לי שאני בישראל, שלטים בעברית ליד הדלת. אבל אני\
    \ לבד.\n\"הלו?\" אני קורא. לא בטוח אם אני רוצה לשמוע תשובה.\nהתחושה היא של שקט\
    \ מתוח. אני עדיין בסיחרור מהדקות האחרונות, שפתאום נראות כמו שעות.\n\nועדיין לא\
    \ יודע לאן נעלם לי הילד.\n\nבאופן קצת מוזר, אני עדיין עם הבגדים עליי. רק התרמיל\
    \ שלי והבובות מונחים ליד המיטה.\nאחרי מה שעבר עליי בדקות האחרונות, בהיה בתקרה\
    \ נראית כמו אופציה מאוד טובה.\nאז סחבק מחליט לעשות בדיוק את זה - לבהות.\nהוא אמר\
    \ סרטן?\nמי היה הילד השני?\nולמה אני פה?\n\nהתקרה הלבנה היא אחלה, למעט קילופים\
    \ קלים. הקירות ריקים. הכל שלו.\nאבל בכל זאת, הילד הזה לא ימצא את עצמו. \n\nאני\
    \ קם, אוסף את כל הדברים שלי, ויוצא לחפש אותו."
  time: 11/10/2021 22:23:06
- author: רן ארד
  keyword: הליכה
  length: 529
  story: "רמי עושה סיבוב, ועוד סיבוב. אין מקום, לא לייד, לא ממול, לא בתחנת האוטובוס,\
    \ לא באדום לבן, לא על המדרכה, כלום. \n\"יש חניון לא רחוק,\" מציע מיקי במושב ליד\
    \ הנהג. \n\"כן, בטח, אני אוריד אותך צמוד, ואז אסע לחנות שם ואלך חזרה 200 מטר כמו\
    \ כלב?\" רמי עושה סיבוב נוסף. \n\"אני אלך איתך, כולה 200 מטר!\" \n\"אין. מצב.\"\
    \ רמי חובט בפיית החנייה שתלויה על המראה, אולי זה יעיר אותה. הוא עושה עוד שני סיבובים,\
    \ אין חניה. \nמיקי מתייאש, הוא מרגיש סחרחר מרוב סיבובים. \"אני אקח אותך על הגב,\
    \ שק קמח.\" \nרמי נועץ בו מבט מצמית. \"שני הכיוונים הפעם, בלי להישבר באמצע.\""
  time: 11/11/2021 8:01:08
- author: ג'ני פילצ'ין גלעד
  keyword: הליכה
  length: 326
  story: "בחושך הבניינים נראים עוד יותר גבוהים. היא מגבירה את המוזיקה באזניות כדי\
    \ להרגיש פחות קטנה. הרחובות סביבה ריקים ורק צללית בודדת חוצה מדי פעם את שדה הראיה\
    \ שלה, ממהרת להסתתר בין המבנים. \nהיא מגבירה את הקצב, שומעת את עצמה נושמת בכבדות\
    \ מבעד לבאסים. קולן של המחשבות הולך ונחלש. רק עוד כמה צעדים. עוד רחוב אחד והיא\
    \ תאמין שהיא מאושרת. "
  time: 11/11/2021 9:06:38
- author: ג'ני פילצ'ין גלעד
  keyword: שממית
  length: 263
  story: "היא אף פעם לא נשארה הרבה זמן בקשר, לא משנה כמה חזק הם ניסו להחזיק. כשהם\
    \ סרבו לשחרר, היא פשוט הייתה קוטעת את היד, משאירה אותם המומים עם איבר מת בידיהם.\
    \ \nהיד הייתה צומחת חזרה מהגדם. בכל פעם לבנה יותר, שברירית יותר. נוחה יותר להתנתק.\
    \ כל ניתוק קיצר את הדרך לחופש הבא."
  time: 11/11/2021 9:10:02
- author: ערן ארבל
  keyword: הליכה
  length: 483
  story: הייתי בת 14 כשגיליתי. לא הייתי אמורה אבל שמעתי שיחה בין שניים שרק נכנסו אל
    מעגל הסוד. הידיעה החרידה אותי עד עמקי נשמתי. התלוננתי בפני הוריי שניסו להסביר
    לי שזאת הקרבה אחת קטנה. אבל מה אם זאת הייתה הבת שלכם? לדודיי, האחיינית שלכם? לסבים,
    הנכדה שלכם? קל מאוד להתעלל ולהזיר את מה שלא שלכם, להתעלם ממה שמעבר לאופק. אבל
    מה היא חברה אם לא ערבות הדדית לכל חבריה? אני לא יודעת לאיזה כיוון יצאנו בהתחלה.
    אני לא חושבת שהמשפחה שלי ידעה. מה שכולנו ידענו הוא שהיינו צריכים להתרחק מאותה
    'אוטופיה'.
  time: 11/11/2021 10:16:16
- author: יובל מישורי
  keyword: הליכה
  length: 257
  story: '"מה המצב, גרג? תשמע, אני הייתי ממש לא בסדר, ואני רוצה לסדר את העניינים בינינו.
    יש מצב שניפגש?"

    "תבוא לבקר ונדבר. אני אהיה כמה ימים בקנוסה," אמר גרגורי.

    היינריך שקל את העניין וענה "סבבה. אבל יש שם מצוקת חניה רצינית," הוא חשב בקול רם,
    "מקסימום אני אגיע ברגל."'
  time: 11/11/2021 11:06:29
- author: יובל מישורי
  keyword: הליכה
  length: 734
  story: '"נו, איך הולך?"


    "הבעיה היא בתיבת הילוכים, אבל הלך לך פה קלף מטורף. יש פה רכב שהלך פייפן ואני יכול
    להוציא ממנו חלפים כמו חדשים."


    "אוקיי... וכמה זה הולך לעלות לי?"


    "אל תדאג, אני אלך לקראתך בקטע הזה. אלפיים שקל מזומן, ונסגור עניין."


    "לא אמרת שאתה הולך לשחוט אותי..."


    "לשחוט? יאללה, לך, לך, חוצפן!"


    "זה לא נשמע לך קצת מוגזם? אתה לא חושב שהלכת רחוק מדי?"


    "רק העבודה זה הולך לשרוף לי יום שלם, על מה אתה מדבר."


    "ואם אני אלך למתחרים? נגיד למוסך פה ממול?"


    "אתה מוזמן ללכת, אבל שתדע לך שזה לא ילך. הוא יהלך עליך אימים וידרוש כפול כסף."


    "ואתה, אתה לא מוליך אותי שולל, נכון?"


    "חס וחלילה! אני הולך איתך דוגרי."


    "טוב, בסדר, תתחיל לעבוד, אני אלך להוציא מזומן. איפה יש פה כספומט?"


    "מרחק הליכה מפה. יאללה, לך אל הנמלה, אין לי את כל היום."'
  time: 11/11/2021 12:43:15
- author: איידן סוייר
  keyword: הליכה
  length: 1786
  story: "דוניה וקריסטוף הביטו במפה העתיקה למראה. בהתחשב במרחק ובתוואי הדרך, לפחות\
    \ שבוע של הליכה יידרש להם כדי להגיע אל מכרה הדרקון השחור.\n \"נצטרך לישון טוב\
    \ הלילה\", אמר קריסטוף, \"וכדאי להצטייד באוכל מראש, אולי קצת שיקויים ומגילות...\"\
    \n \"אני לא מבינה. למה שלא פשוט תשגר אותנו לשם?\"\n \"לשגר? כבר דיברנו על זה,\
    \ אני לא חזק מספיק\".\n \"תפסיק להמעיט בערכך. כשנתקלנו בטרול ההוא שהיה חזק מדי,\
    \ תוך שניה השארנו אותו מאחור והחזרת אותנו לפונדק\".\n \"לפונדק הבטוח בעיירה הבטוחה!\"\
    \ הנהן קריסטוף, \"לחש כזה גומר לי את כל כוח הקסם בלי מנוחה הגונה. מה אם כשנגיע\
    \ למכרה יקיפו אותנו שודדים או גובלינים ולא יהיה לי שום כדור-אש להטיל עליהם?\"\n\
    דוניה ליטפה את ראש גרזן המלחמה שלה. \"אני אגן עליך. כבר ראית אותי נגד עשרה כאלה,\
    \ נכון?\"\n \"אני חושב שזה לא שווה את הסיכון. את חזקה, אבל שנינו יחד חזקים יותר\"\
    .\nדוניה התיישבה על מיטת הקומתיים התחתונה, ראש הגרזן גבוה יותר מפניה.\n \"קריסטוף,\
    \ אתה מלומד, נכון?\"\n \"למה את מעלה את זה עכשיו? אני קוסם, ברור ש...\"\n \"ולמדת\
    \ גם את אמנות המלחמה, נכון?\"\n \"זה לא אומר שאני יכול להניף גרזן כמוך, או לכוון\
    \ קשת\".\n \"אבל אתה יודע מתי יש לנו סיכוי ומתי לא, מתי כדאי להילחם או לברוח או\
    \ להיכנע. כשאתה לא מרוכז בקרב בעצמך, תוכל לעזור לי לקצוץ כל אויב שיבוא מולנו\"\
    .\nהוא פלט צחוק כבוש. \"ואם אני אגיד לך שחייבים לברוח, מה תעשי?\"\n \"אז אני אברח\"\
    .\n \"כמו שברחת נגד השלדים ביער הצללים?\"\n \"ברצינות? ערימת העצמות הפריכות ההן?\
    \ נשארתי להילחם כי ידעתי שאין להם סיכוי נגדנו, והנה אנחנו עדיין כאן\", דוניה הביטה\
    \ בעיניו, \"אני יודעת שאתה לא מאמין, אבל אין דבר שאני מעריכה יותר מהניסיון והחוכמה\
    \ שלך\".\nקריסטוף השיב לה מבט. משהו שהוא מעולם לא ראה בעיניה בעבר השתקף לעיניו.\n\
    \ \"את מבטיחה?\"\n \"או ששמי אינו מרינה מעמק הברווזים\".\nהוא חייך והושיט לו את\
    \ ידה, וברגע שנגעה בו, שניהם נעלמו והופיעו בלב המכרה. עששית בודדת סיפקה להם אור,\
    \ והם היו מוקפים בגובלינים נמוכים וירוקים נושאי חניתות. אחד הגובלינים זרק שק זהב\
    \ לרגלי דוניה.\n \"מצטערת\", לחשה."
  time: 11/11/2021 18:07:55
- author: תמיר בוכשטב
  keyword: הליכה
  length: 995
  story: 'זה לא קל, לבוא כל יום למשרד ולדעת שחלק גדול מהאזרחים צוחקים עליך בסתר.

    ושרוב השאר לא טורחים אפילו להסתיר את זה.

    לקרוא בעיתון ששוב הועלתה בפרלמנט הצעה לבטל את המשרד.

    אמורים להיות מספיק יודעי דבר כדי לדאוג שההצעות האלה ייפלו, אבל תמיד יש את החשש
    הזה שהפעם זה יעבור.

    זה עוד פחות קל לראות את כל הצעירים הנלהבים מדגימים למה דווקא להם מגיע מימון, ולפסול
    את רובם כי תנועת הרגל שלהם חסרה את הקשת הספציפית הזו, או את הזווית ההיא.

    זה עוד יותר גרוע כשמגיע אחד שהתנועה שלו עלולה לפתוח במקום לסגור. את השם של אלה
    הוא צריך להעביר למשרד ליד. הוא לא יודע מה קורה להם כשהם נעלמים, והוא לא רוצה לדעת.

    לפחות יש את אלה שכן עונים על הדרישות לקבל מימון. זאת לא רק ההתלהבות שלהם שמשמחת
    אותו. זאת גם הידיעה שהם יצאו לרחובות וילכו.

    הוא תמיד חושב שהיה הרבה יותר קל לאבותיו הדרואידים. הם היו יכולים פשוט לבצע את
    הטקסים באופן גלוי, במקום להסתיר צעד פה והנפת יד שם.

    אבל עדיין, ולמרות הכל, הוא ישן טוב בלילה.

    כי כל עוד אנשים הולכים מצחיק ברחובות לונדון, המחסומים שבין העולמות יישארו חזקים,
    וההוא שבקרקעית האוקיינוס יישאר ישן.'
  time: 11/11/2021 18:19:14
- author: Z4Zima
  keyword: הליכה
  length: 281
  story: 'הוא שוב יוצא להליכה. כי לבזבז כסף על חדר כושר לא יטרח, ולרוץ כמו כל הגברים?
    לא, כי אז הבגדים צריכים להיות ספוגי זיעה ולא רק הגוף. הוא חושב שאם הוא הולך ישר
    למקלחת, אפשר למחוק את הניחוחות הנשיים המתחלפים שדבקו לבגדיו. לתחתונים שלו.

    יום יבוא כשיצא ״להליכה״ שלו, גם היא תלך ולא תחזור.'
  time: 11/11/2021 22:20:18
- author: שלמקו
  keyword: הליכה
  length: 31
  story: הלכתי לאיבוד, היה תור אז חזרתי.
  time: 11/11/2021 22:45:57
- author: איילת קובלסמן
  keyword: הליכה
  length: 1015
  story: "אז אני שם על החוף, כן? עם השיקוי ביד, ואני חושבת: את באמת הולכת לעשות את\
    \ זה הא? כאילו \"הולכת\", אוי האירוניה. \n\nפתחתי את הבקבוק. השיקוי היה מסריח\
    \ לאללה, כמו ריח של אצות מתובלות בדגים מתים - אבל חזק פי מאה, וגם הטעם לא היה\
    \ משו. אבל שתיתי הכל, עד הטיפה האחרונה. \n\nאחרי כמה שניות זה התחיל - כאב נוראי\
    \ בכל פלג הגוף התחתון. הרגשתי כאילו מבתרים אותי לשניים, שזה די מה שקרה אם חושבים\
    \ על זה. אני לא יודעת כמה זמן עבר, כנראה התעלפתי, אבל כשחזרתי להכרה הן היו שם:\
    \ היו לי שתי רגליים, ארוכות, חזקות, מושלמות. \n\nלאט, בזהירות, כשאני נושכת את\
    \ שפתיי, קמתי על רגלי והתחלתי ללכת. כן, זה פאקינג כאב, כאילו סכינים חדים מפלחים\
    \ את כפות רגלי. אבל המשכתי. קילומטרים על קילומטרים. \nואחרי זמן שנראה כמו נצח\
    \ הכאב שכך, כמו שידעתי שיקרה. \nהרוח שיחקה בשערי, הים ליטף את כפות רגלי, והחול\
    \ שמר כל צעד וצעד שלי. זה היה טוב בדיוק כמו שדמיינתי, אפילו יותר. \n\nאבל אל תבינו\
    \ אותי לא נכון - לא עשיתי את זה בשבילו.\nהנסיך חתיך והכל, וזה שהוא מפוצץ בכסף\
    \ גם לא מזיק, אבל הוא טיפש כמו נעל. \nובכל מקרה - אף גבר לא מצדיק שאשתנה כך בשבילו.\
    \ \nעשיתי את זה למען עצמי. "
  time: 11/11/2021 23:29:40
- author: 'איילת קובלסמן '
  keyword: עגור
  length: 1352
  story: "עובדה ידועה רק לקומץ אנשים היא זו שבימי קדם העגור היה כולו שחור. \n\nבאותם\
    \ הימים ה\"קאמי\" היו חדשים על פני הארץ ולא היו עדיין בשיא כוחם. \nיום אחד עזבה\
    \ איזאנאמי את יפן כדי להביא אליה את עץ הדובדבן, ואיזאנאקי, היוצר, נותר לבדו. \n\
    בתחילה המשיך איזאנאקי במלאכתו אבל משחלף הזמן ואישתו בוששה לבוא החל להתעצב אל ליבו\
    \ ולהזניח את עבודתו. בכל יום הוא היה עומד ליד החוף ומביט לאופק, מחכה לשובה. \n\
    הימים עברו ואיזאנאקי, שגם לא אכל ולא שתה נחלש מאוד. \n\nבאחד הימים עפה מעל איזאנאקי\
    \ להקת עגורים שחורים. אחד העגורים הבחין באיזאנאקי וחמל עליו. הוא עזב את להקתו\
    \ והתחיל לעזור לאיזאנאקי ככל יכולתו: הוא צד עבורו דגים ועשבים שונים, הביא לו מים\
    \ ונשאר לידו כדי לארח לו לחברה. איזאנאקי שמח מאוד בחברו החדש והעריך את חברתו מאוד,\
    \ והעגור לא מש ממנו במשך ימים רבים. \n\nפעם אחת הבחין איזאנאקי כי הימים מתקצרים,\
    \ החורף והלילות נעשים קרים וקשים. ניסה איזאנאקי לדבר על לב העגור, שיעזוב אותו,\
    \ שיצטרף ללהקתו ויצא לנדידה השנתית שלו מעבר לים. אך העגור סירב. \n\nראה איזאנאקי\
    \ כי העגור רועד מקור ויצר בשבילו כסות לבנה כשלג, לחמם את גופו. וכך נשארו שניהם\
    \ ביחד, עד לבוא האביב. \n\nמכשחזרה לבסוף לאיזאנאמי ובידה שתיל עץ הדובדבן שמח איזאנאקי\
    \ מאוד וכוחו שב אליו. כדי להודות לעגור שנשאר לצידו העניק לו, בנוסף למעיל, גם כתר\
    \ מפרי הדובדבן בקצה ראשו, כדי שהאומץ שלו וטוב ליבו לא ישכחו לעולם. \n\nכך קיבל\
    \ העגור את מעילו הלבן והכתר האדום לראשו. \nומאז אותו יום העגורים ביפן מכוסים במעיל\
    \ לבן, ואינם צריכים עוד לנדוד. "
  time: 11/11/2021 23:31:19
- author: איילת קובלסמן
  keyword: דלת
  length: 1133
  story: "אף אחד כבר לא הלך ברגל. שנים, כמעט מאז שהומצא הטלפורטר אף אחד לא הלך ברגל.\
    \ \nלמה לבזבז שעות מהחיים כשאפשר פשוט לכוון מכשיר ולהגיע בדיוק לאיפה שאתה רוצה\
    \ בכמה שניות?\n\nבהתחלה היו מתנגדים שטענו שצריך לעשות עוד בדיקות, ושעלולות להיות\
    \ תוצאות לוואי, ביחוד לילדים. \nטענו שעלולות להיות טעויות - שאתה עלול להגיע למקומות\
    \ שלא התכוונת להגיע אליהם, או גרוע יותר - שיגיע לשם רק חלק ממך. \nטענו שזה \"\
    לא טבעי\" ושזה \"נוגד את הדת\". \n\nאבל הטכנולוגיה היתה קיימת כבר כ65 שנה ולא\
    \ היתה אף פעם אף טעות, ולא היו שום תופעות לוואי. רק נוחות, דיוק וחסכון בזמן. \n\
    והיה אפשרי להגיע מכל מקום לכל מקום שרצית. \nוגם אם הטכנולוגיה היתה יקרה בתחילה\
    \ מהר מאוד היא הפכה לזולה. \nולמה לנסוע בתחבורה אם הטלפורטר כ\"כ נקי וטוב לסביבה?\
    \  \n\nאז אנשים הפסיקו ללכת ברגל, או להשתמש בכל תחבורה שהיא. \nכולם השתמשו רק\
    \ בטלפורטר, כל הזמן. \n\nוככל שעבר הזמן אנשים החלו לוותר על הדלתות. למה יש צורך\
    \ בדלת אם אף אחד לא משתמש בה? \n\nבתחילה היו אלו רק קומץ \"חדשנים\" שבנו בתים\
    \ ללא דלתות, או אף הסירו אותן והשלימו את הקיר במקומן. \nאחרי כ30 שנה מי שנשארה\
    \ לו דלת נחשב תמהוני וארכאי. \nאחרי כ65 שנה אף אחד כבר לא ייצר דלתות, ולא היתה\
    \ דלת לאף אדם, באף בית, באף מוסד. \n\nוזה היה הזמן שבו הטלפורטר הפסיק לעבוד. "
  time: 11/11/2021 23:33:03
- author: איילת קובלסמן
  keyword: טעות
  length: 828
  story: "\"מהמם\" התמוגגה הפיה הסנדקית, כשהיא סוקרת את סינדרלה מלמעלה למטה,\"נפלא.\
    \ עכשיו נשארו רק הנעליים\".\nהיא צימצמה את עיניה, הביטה בכפות רגליה היחפות של\
    \ סינדרלה והניפה את השרביט שלה פעם נוספת. \nשובל נצנצים צבעוני נכרך סביב רגליה\
    \ של סינדרלה והסתחרר במהירות. כשהתפוגג השאיר אחריו השובל זוג נעליים מהממות. \n\
    \nסינדרלה המשתאה הביטה בהן מוקסמת. הן התאימו לשימלה בדיוק, הן היו עשויות מחומר\
    \ שגם בלע את האור, אבל גם שבר והחזיר אותו. והן עשו צליל של פעמוני רוח כשתופפה\
    \ בהן על הריצפה. היא עשתה איתן סיבוב נסיון.\n\n\"הן...\" היא התחילה להגיד\n\"\
    מהממות? נפלאות? הדבר הכי מעלף שראית בחיים שלך?\" שאלה הפיה בסיפוק.\n\"קטנות מדי\"\
    \ השלימה סינדרלה. \n\"אה\" אמרה הפיה, שנראתה קצת מאוכזבת ומהורהרת \"כנראה הערכתי\
    \ לא נכון\". \n\"נו טוב, זה מה שיש לנו כרגע\" היא המשיכה, והחיוך חזר לפניה העגולים\
    \ \"יהיה לך קצת לוחץ לכמה שעות אבל לא נורא. זה לא כאילו שזה ישפיע על שארית חייך\"\
    \ ."
  time: 11/11/2021 23:34:20
- author: כליל שחר
  keyword: הליכה
  length: 457
  story: 'הם קראו לו "אחינו" וניסו לשווא לתאר מי הוא היה. היא רצתה לצעוק שאף אחד מהם
    לא הבין אותו, לא הקשיב לו כשהיה בחיים, ואין להם זכות לקרוא לו אח, אבל שתקה. אם
    אפילו המעמד העצוב לא עצר אותם מלזרוק לעברה מחמאות מעליבות בכל פעם שהניחה כיכר
    לחם נוספת על השולחן, אין טעם לדבר איתם. הם לא יקשיבו גם לה. היא מילאה את הכוסות
    פעם אחת אחרונה, חזרה למטבח וחמקה דרך הדלת האחורית.

    העלמה לא הביטה לאחור אל הפונדק. היא המשיכה ללכת גם כשהשמש שקעה, ומעל היער זרח
    כוכב גדול וסוער.'
  time: 11/11/2021 23:39:41
- author: רן ארד
  keyword: לוח
  length: 1054
  story: היום היה היום שלו, הוא היה תורן הלוח. הוא הגיע לכיתה רבע שעה לפני הזמן, וקודם
    כל הוא ניקה את המחק - זה לא יעזור אם המחק יהיה מלוכלך, נכון? ואז הוא ניקה את כל
    הלוח, עם הספריי מהעבודה של אבא, עד שהיה לבן ויפה. אפילו ירדו הסימונים העקשנים
    שנשארו בגלל שתורני לוח קודמים התרשלו בעבודתם. הוא יראה להם. הוא יהיה תורן הלוח
    הכי טוב מכל הכיתה. אולי אפילו מכל בית הספר. והוא ניקה את המחק שוב. ראש העיר הגיע
    בהפסקת הצהריים, להעניק לו את פרס תורן הלוח הטוב בעיר, שמוענק רק פעם בחמש שנים.
    הוא סרב לקבל את הפרס, אמר שהוא רק עשה את מה שמוטל עליו. אחרי שחזר מבית הספר התקשרו
    מהרדיו לדבר איתו, והוא אמר כמה מילים, הודה לכל מי שתמך. ניידת שידור עצרה בחריקת
    בלמים בחנייה, ותמונתו על מרפסת הבית, מנפנף ביד קטנה לציבור שהתאסף להריע, שודרה
    בכל הערוצים. המסוק של ראש הממשלה נחת בחיפזון בפארק מול הבית, ואנשי השרות החשאי
    הגיעו לקחת אותו, תחת אבטחה, לנאום בועידת האו"ם. עוד לפני שהם הספיקו להביא אותו
    למסוק, הופיעה חללית בשמיים, גודלה כגודל הר, והחייזרים ירדו ממנה אל הפארק. הם התנצלו
    על הניסויים שהם עשו בו כל השנים, הם הבטיחו שיפסיקו. הם לא ידעו שהוא תורן הלוח
    הטוב ביותר ביקום.
  time: 11/12/2021 7:42:01
- author: ערן ארבל
  keyword: לוח
  length: 266
  story: 'כולם רצו להיות בראש הלוח וגם בתחתיתו. לא יכולנו לתת פחות מהמקסימום. זה היה
    נגד התוכנית. ועדיין, לא היה אחד שהתגאה בתוצאות גבוהות. כל מחזור, העשרה הטובים
    ביותר נשלחו לחזית. הם לא התנגדו. כולנו ידענו שזה חשוב וגם שרוב מי שהלך לא חזר.

    רק מאוחר יותר הבנו מה זה מלכוד 22.'
  time: 11/12/2021 7:44:15
- author: טלילה גולן
  keyword: דלת
  length: 1073
  story: 'אז מה הם עושים שם מאחורי הדלת הסגורה?

    בטח שאני יודעת. הרי גם אני הייתי נערה פעם, וגם לי היה חבר. אבל אנחנו לא עשינו
    כלום אצלי בחדר כי אבא שלי עקר את הדלת מציריה. אז עשינו בפרדס. ועשינו בחממות. ועשינו
    במקלט של ההרחבה. ועשינו גם בשירותים של הפאב בקיבוץ השכן, כשהמתנדבים השיכורים מריעים
    לנו מבחוץ. ועשינו בעוד הרבה מקומות, הזויים יותר או פחות, הרי אין כמו העדר דלת
    ללבות את היצירתיות.

    אצלי לא יהיה כזאת, נשבעתי. בתי תעשה בחדרה כרצונה, עם מי שהיא רוצה.

    שהיתי עוד שניה מול דלתה הסגורה, וכשגמרתי אומר לפנות לעיסוקי נפתחה הדלת לרווחה
    ו-״אפשר פיצה?״ נורתה מהחדר, ספק שאלה ספק פקודה.

    המיטה עוד היתה מוצעת ועליה ישב הבחור, ראשו נטוי ועיניו קבורות בטלפון. והיא, בלי
    לזכות אותי במבט התיישבה חזרה לשבת לידו בשיכול רגליים, הרימה את הנייד שלה והחליקה
    חזרה לעיסוקה הוירטואלי כאילו לא פסק אף לא לרגע.

    פייר? נעלבתי.

    ״גבירתי הצעירה!״ הכרזתי. ״בבית שלי אין מצב שתביאי חברים ותשבו על המסך כל היום
    במקום להיות ביחד! מעכשיו הדלת שלך פתוחה לרווחה, ואם אני תופסת אתכם שוב בטלפונים,
    אני מוציאה לך אותה מהמקום!״

    הסתובבתי והלכתי משם, נישאת על גלי זעמי הקדוש, והרמתי את הנייד שלי בשביל להזמין
    את הפיצה.'
  time: 11/12/2021 8:19:53
- author: טלילה גולן
  keyword: עגור
  length: 3130
  story: "מקבץ מהיר של נקישות רמות העיר את קאללק משנתו הטרודה. בחוץ עוד שרר החושך\
    \ אך העלמם של הכוכבים והקור החודר אותתו לו שהשחר קרוב. צליל הנקישות הרמות חזר\
    \ על עצמו, קרוב. קרוב מאוד. קאללק זיהה את הצליל כקולו של קליאידיס, קריאת עגור\
    \ החולות. מה עושה העגור פה כל כך מוקדם בעונה? הכבר החלו לחזור מארצות הדרום? או\
    \ שמא היתה הקריאה חלק מההתגלות לה ציפה הנער?\nכדי להיחשב כגברים היו נערי שבט המודוק\
    \ נשלחים לבדם אל מחוץ לכפר ללא מזון וללא נשק. הם היו מוצאים מקום להתבודד בו, לצום\
    \ ולהתפלל לרוח הגדולה שתשלח להם חזיון מהעולמות העליונים. בשובם לכפר היה השאמאן\
    \ מפרש את חזיונם ומכריז על שמם הבוגר ועל רוח המגן האישי שלהם. קאללק היה בן 12\
    \ במסע הבגרות שלו, אך כבר היה צייד מיומן. המחשבה על אביו הכאיבה לנער, והוא העביר\
    \ את ידו באניצי שערו הצרובים ובלע חזרה את הגוש שעלה בגרונו. רק חודשיים לפני כן\
    \ נהרג אביו בפשיטה על כפרם של בני שבט הקלמאת׳ מצפון וצריבת השיער היה אות לאבלות.\
    \ \nקריאת העגור נשמעה שוב, והנער הציץ ממחסהו. קו האופק כבר החל להחוויר וכשעיניו\
    \ התרגלו לאור המועט הבחין קאללק בעוף שעמד במים מולו, מרחק שלושה צעדים מפתח מחסהו.\
    \ עדיין היה חשוך מידי כדי להבחין בצבעיו של העגור, הגוף האפור והכיפה האדומה הבוהקת\
    \ של נוצות ראשו, אבל הצללית של הציפור הגדולה לא הותירה מקום לספק לגבי זהותה. \n\
    קליאידיס, עגור החולות קרא שוב. הוא היה לבדו. האם אבד ללהקתו וקרא להם? או שמא דיבר\
    \ אל קאללק? שוב תהה הנער אם העגור אינו אלא חזיון. אחרי שלושה ימי צום והתבודדות\
    \ הוא היה מוכן לשוב לכפר ולספר להם על חזיון העגור שבא לבדו שלא בעונתו על מנת לדבר\
    \ אליו. אבל מה רצה העגור לומר? הנערים האחרים חזרו עם סיפורים מרשימים הרבה יותר\
    \ מזה. בסתר לבו חשד קאללק שהם מגזימים במראות חזיונותיהם. השאמאן יודע. הוא ידע\
    \ אם קאללק ימציא סיפורים. \nקולות בוקר נוספים הצטרפו לקריאות העגור. כמעט כולם\
    \ היו קריאות ציפורים: אווזים וברווזים, ציפורי שיר, וצרחת הנץ אדום הזנב. הנער כרה\
    \ את אזנו אבל לא שמע קריאות עגורים נוספים. אור השחר התחזק וכעת ראה קאללק את העגור\
    \ בבירור. עגור בוגר, יחיד. העוף ראה אותו גם כן. השניים התבוננו זה בזה שניות ארוכות,\
    \ ואז הקיש העגור במקורו, פרש כנפיו והתרומם מעל לגומא. לפתע הבליח קול רעם עז את\
    \ האויר והעגור חדל ממעופו וצנח. לשניה ארוכה נדם כל קול בעולם, ושניה לאחר מכן פרצה\
    \ מהומת אלהים כשכל ציפורי האגם התרוממו באחת לשמיים בצרחות מחרישות אוזן. קאללק\
    \ קפץ ממחסהו וצלל לתוך סבך הגומא. שניות ספורות לאחר מכן פרצו מהסבך הסמוך שלוש\
    \ דמויות מסוג שכמותם לא ראה קאללק מעולם. דמותם היתה דמות אדם אבל עורם היה חיוור\
    \ כעור המתים, שערם קצר ובהיר וגופם מכוסה בכסות מוזרה. כל אחד מהשלושה נשא מקל כהה\
    \ ומוזר, ומראה המקל הזה העלה בו צמרמורת מוות. אחד מהלבנים הצביע אל נקודה מסוימת\
    \ ואחר הלך לשם והרים מהצמחיה את העגור המת. קולותיהם של השלושה היו רמים וגסים והנער\
    \ לא הבין מילה מדבריהם, הוא רק ידע שכדאי לו מאוד שלא להיראות. \nזמן כנצח עבר עד\
    \ שהסתלקו השלושה וקאללק העז לצאת ממסתורו. הוא לא חיכה להתגלות נוספת. הוא מיהר\
    \ חזרה לכפרו, מצא את השאמאן וצנח למולו. \nטקס הבגרות של קאללק היה מזורז מאוד.\
    \ בלי ציד הקורבן והמסיבה הנלווית. למשמע סיפורו של הנער החליפו הגברים מבטים במין\
    \ הבנה טלפאתית שקטה של המצב. השאמאן הכריז על קאללק כגבר ועל העגור כרוח המגן שלו.\
    \ מיד לאחר מכן הורה לו הצ׳יף להביא את קשתו וחיציו ולהוביל את לוחמי הכפר אל המקום\
    \ בו ראה את הלבנים כדי שיוכלו להתחקות על עקבותיהם. \nעשור אחר כך הוביל קאללק את\
    \ שארית הפליטה של המודוק צפונה אל ה׳שמורה׳ אליה הגלו אותם הלבנים. לארצו שלו לא\
    \ יחזור עוד לעולם."
  time: 11/12/2021 8:22:59
- author: טלילה גולן
  keyword: טיפול
  length: 1003
  story: "״יום רביעי בשש? זה הכי מאוחר שאפשר, אדוני.״\n״ כן, לא, רגע. זה נופל לי על\
    \ הפיזיותרפיה והם לא גמישים בכלל. מה לגבי חמישי? יש לך זמן פנוי בחמישי?״\n״מצטערת,\
    \ חמישי מלא לי לגמרי עם פגישות הורים. שנדחה לשבוע שאחרי?\n״לא, לא. אני מוכרח את\
    \ התור עכשיו, במידי. היא כבר בקושי זזה!״. \n״אבל אמרת לי שאתה לא יכול בתחילת השבוע.\
    \ רק רגע, נראה שהתפנתה לי שעה ביום שלישי בארבע לפנות בוקר. יתאים לך?\n״ארבע לפנות\
    \ בוקר??? תגידי נפלת על הראש? מי מקבל בארבע לפנות בוקר? טוב, אם זה מה שיש ...״\n\
    סגרנו אם כך. שלישי בארבע לפנות בוקר. טיפול מעגלים לרובוחתולה שלך.״\n״קוראים לה\
    \ סוזאן!״\n״אני רושמת. טיפול מעגלים לסוזאן בשלישי בארבע לפנות בוקר. ותגיע חצי\
    \ שעה קודם כדי למלא את כל הטפסים.״\n״רק רגע, חצי שעה קודם לכן אני ביוגה פיוז׳ן,\
    \ הכי מוקדם שאני יכול להביא אותה זה בעשרה לארבע. אמלא את הטפסים אונליין״. \n״סבבה.\
    \ סגרנו?״\n״סגרנו. תודה!״\n״הלו? דורה? שמעי, צץ לי משהו בלתי צפוי פתאום. אפשר\
    \ להזיז את התור לרופא השיניים?״\n״הכל מלא, אדוני. התור הקרוב ביותר זה עוד שמונה\
    \ חודשים.״ \n״אבל עוד שמונה חודשים השן כבר ... טוב. תזיזי. עד אז, אלהים גדול.״"
  time: 11/12/2021 8:26:30
- author: טלילה גולן
  keyword: פוני
  length: 700
  story: "מההתחלה לא היה לו סיכוי. אחרי שגורש הוא הבין סוף סוף שהכל היה מתוכנן מראש\
    \ והוא בסך הכל שיחק את התפקיד שאלהים הכין עבורו. האפליה המתמשכת וההעדפה הברורה\
    \ את אחיו הצעיר, וההתעלמות. יותר מכל היתה זו ההתעלמות. כאילו לא היה קיים כלל.\
    \ טעות מקרית שתוקנה כאשר נולד אחיו. האבסורד היה שהוא אפילו לא שנא את הבל. את אלהים\
    \ הוא רצה להרוג, אבל אלהים לא היה שם. הוא בא רק לקול זעקת דמו של הבל, כדי להטיל\
    \ את קללתו. \nבערב יגיע אל כפר נוסף. הוא נגע במצחו שם בער הסימן שטבע בו האל. מהכפרים\
    \ האחרים שעבר בנדודיו זרקו אותו מיד למראה הסימן. בהחלטה של הרגע שלף קין את סכינו\
    \ וחתך את שערו כך שיפול מלפנים על מצחו. מתישהו יזהו בו אנשי הכפר את קללת האל,\
    \ אבל אולי יזכה בכמה שעות, אולי אפילו כמה ימים של שקט לפני שיגורש שוב לנדודיו.\n"
  time: 11/12/2021 8:26:53
- author: טלילה גולן
  keyword: לייזר
  length: 237
  story: מלמדים אותנו שדרך שתי נקודות עובר רק קו ישר אחד, אבל אף אחד לא אומר לנו שהקו
    הזה הוא זמני, וכשהנקודות זזות אז זה כבר לא אותו הקו. את השיעור הזה למדתי כשקיבלתי
    את איתות הלייזר, וידעתי שכבר אין למי לשלוח תשובה כי עברו מאז כבר 8.6 שנות אור.
  time: 11/12/2021 8:27:12
- author: טלילה גולן
  keyword: שממית
  length: 1024
  story: "כשקוקופלי חזר להר הירוק הוא גילה שכל תושבי הכפר עברו לגור על המצוקים ושהדרך\
    \ היחידה לעלות לבתיהם של האנשים היתה בסולמות שהם הורידו למטה אם חפצו שיעלו אליהם.\
    \ \nהגברים לא יורידו אליו את הסולם והנשים תפחדנה לעשות זאת. קוקופלי נעמד בצל עץ\
    \ האורן, הביא את חלילו אל שפתיו ומנגינה עורגת התפשטה לתוך הקניון ואל מרומי הצוקים.\
    \ הוא ראה אנשים מציצים מפתחי הבתים וממרפסות האבן, אבל אף סולם לא הורד לקרקעית\
    \ הקניון. \nקוקופלי התיישב תחת העץ והמתין. \nלפנות ערב נסגרו פתחיהם של בתי האנסאזי\
    \ וקוקופלי הבחין שעל חלקם נתלו הקמעות המרחיקים רוחות רעות, וחייך. באותם הבתים\
    \ חיו נשים שבעליהן מתו או יצאו למסעות ארוכים, או נערות שאיש לא חפץ לשאתן. בתליית\
    \ הקמע הזמינו אותו אליהן אותן הנשים הכמהות, אבל לא יורידו אליו את הסולם כדי שלא\
    \ יעלו מתחזים. \nהשמש שקעה והכוכבים מילאו את הרקיע. קוקופלי תלה את חלילו בחגורו\
    \ והתקרב אל המצוק. הוא הרים את ידיו וגופו נשתטח, אצבעות ידיו ורגליו התרחבו וזנבו\
    \ התארך. בזריזות טיפס על קיר הסלע אל מרפסות האבן וכשעבר את המעקה שב ולבש את דמותו\
    \ האנושית. הוא ליטף את חלילו בידו, ניגש אל הדלת של הבית הסמוך ובשקט פתח אותה וחמק\
    \ פנימה."
  time: 11/12/2021 8:28:25
- author: טלילה גולן
  keyword: טעות
  length: 466
  story: 'איציק יצא מלשכת השר ועל פניו חיוך שהלך והתרחב עד שהגיע למכוניתו. בתצהיר
    שיצא לקראת שנת הלימודים הבאה יודיע משרד החינוך שרק לתלמידי כתה א'' יותר השימוש
    בעפרונות ומחקים. כל השאר יחויבו לכתוב בעט. במקביל, יידרשו המורים להקפיד על איות
    נכון ועל דיקדוק תקין.

    איציק נכנס למכוניתו והפעיל את הדיבורית.

    "רוזי, תתקשרי לסטיוארט ותגידי לו שסגרתי את העסקה שדיברנו עליה. בתמורה אני רוצה
    בלעדיות על היבוא וההפצה של טיפקס לישראל. השנה אנחנו עושים את המכה, רוזי. אני פשוט
    יודע את זה!"

    '
  time: 11/12/2021 8:28:44
- author: טלילה גולן
  keyword: אגוז
  length: 90
  story: דוקא מי שאין לו שיניים יודע להיזהר מהם. כל השאר מסיימים את ההתעסקות איתם
    עם כתר וחור בכיס.
  time: 11/12/2021 8:29:03
- author: טלילה גולן
  keyword: הליכה
  length: 257
  story: "אלי, אלי, שלא יגמר לעולם ... אבל את החול כבר כרו ברשות או שלא ברשות, והים\
    \ נמלא ביוב ושאר פסולת. ארובות תחנת הכוח עמעמו את ברק השמיים ולי כבר מזמן אבדה\
    \ האמונה. \nהתיישבתי מתחת לאמה הרומית העתיקה ועצמתי את עיני. לפחות רעש הגלים עדיין\
    \ נשמע כמו שהיה אז, בילדותי."
  time: 11/12/2021 8:29:51
- author: טלילה גולן
  keyword: לוח
  length: 675
  story: "\"אבל אני לא אוהב פאזלים\" אמר הוקה. \"יהוו, את יכולה לבנות את זה.\" \n\
    יהוו התבוננה בריכוז במשחק שהוקה השאיר לה. זה היה כדור כחול ויפה והיה צריך לסדר\
    \ עליו חלקי פאזל נוספים בצבעי חום, ירוק, ולבן. היא התחילה להרכיב את הפאזל. החלקים\
    \ שטו על פני הכדור למגע אצבעותיה, מתפרקים ומתנגשים זה בזה. ככל שהתאמצה, לא הצליחה\
    \ להתאים אותם לכדי תמונה שלמה. בסופו של דבר איבדה יהוו את העניין במשחק. היא דחפה\
    \ את חלקי הפאזל בחוזקה וחלקם החליקו מתחת לחלקים הסמוכים להם. חלקים אחרים נשברו\
    \ ונפרדו, ובמקומות אחרים נוצרו נקבים בכדור, ונקודות שחורות צצו להן על פני הכחול\
    \ הגדול. \nיהוו החליטה שגם היא לא אוהבת פאזלים. היא הטילה את הכדור ליקום הפיזי,\
    \ היכן ששמרו היא והוקה את צעצועיהם, וריחפה החוצה בעקבות אחיה."
  time: 11/12/2021 8:30:09
- author: טלילה גולן
  keyword: משקפת
  length: 1312
  story: "אלי הטיל את המשקפת על הרצפה. \n״שוב את ממציאה מעשיות!״ אמר. ״את סתם מקנאת\
    \ שאני קיבלתי משקפת אמיתית, כזו צבאית, כמו שיש ליואב,״ הוסיף, ופנה לצאת מהחדר.\
    \ \n״את כבר בכיתה א׳, מתי תגדלי כבר ותפסיקי עם השטויות שלך?״ זרק מעבר לכתפו ונעלם\
    \ במסדרון. \nאורה לא יכלה להתאפק ופרצה בבכי. היא הרימה את משקפת הפלסטיק הורודה,\
    \ ליטפה באצבעה את הסדק הקטן שנוצר מהחבטה ואימצה את הצעצוע אל לוח ליבה. אמת שהיא\
    \ אהבה להמציא מעשיות אבל מה שסיפרה לאלי היה אמיתי לחלוטין. המשקפת שלה היתה משקפת\
    \ קסמים! היא ראתה עולם אחר לגמרי דרך עדשות הפלסטיק הממוסגרות בגלילים הורודים.\
    \ בכלל, מאז שהחל ללמוד לקרוא בתורה את הפרשה שלו הפך אלי מאח סחבק לטרחן בלתי נסבל\
    \ המעמיד פני מבוגר, והתנשא על אורה בכל הזדמנות. \nאורה משכה בחוטמה ומחתה את דמעותיה.\
    \ היא תספר לאמא, ואמא תאמין לה. \nאחרי שנרגעה קירבה אורה את המשקפת שוב אל עיניה.\
    \ היא גילגלה מעט את החוגה שבין גלילי המשקפת ועולם הפלאים נגלה לעיניה שוב בחדות\
    \ וביופי. שוב ראתה את הארמון הגדול, היפה, שבגנו התהלכו שעירים וקנטאורים, וחיות\
    \ הלכו על שתיים ודיברו עם בני האדם כשווים להם. על שער הארמון היתה חקוקה כתובת\
    \ גדולה ואורה זיהתה \nשהאותיות הן באנגלית. היא משכה מילקוטה מחברת ועיפרון. לאט\
    \ ובזהירות העתיקה אורה את אותיות הכתובת, כדי שתוכל להראות לאמה בשובה מהעבודה.\
    \ כשסיימה להעתיק, הניחה אורה את המשקפת במגירה, התבוננה בגאווה בכתובת שהעתיקה:\
    \ \nƆ A I RP  A R A V Ǝ L\nוחרצה לשון אל המסדרון על אף שאחיה כבר מזמן לא היה שם."
  time: 11/12/2021 8:30:59
- author: ג'ני פילצ'ין גלעד
  keyword: לוח
  length: 405
  story: הוא נולד חלק ונקי, ללא רבב. בשנים הראשונות החיים ריחמו עליו, כתבו מילות חיבה
    קטנות - חסרות משמעות ומלאות אהבה. אחר כך התחילו לכתוב עליו ציפיות ואחריהן נחרטו
    בבשרו האכזבות. כינויי החיבה הראשונים היטשטשו תחת רשימות ארוכות של ציונים ועלבונות.
    הרשימות חצו זו את זו על פני עורו בתבניות ספורדיות, זעקו בכתמים הולכים וגדלים של
    אדום ושחור. לבסוף, כל העסק נחתם במילה יחידה, באותיות ענקיות שכיסו את כל גופו.
    כישלון.
  time: 11/12/2021 9:16:57
- author: רן ארד
  keyword: לוח
  length: 1055
  story: 'היום היה היום שלו, הוא היה תורן הלוח. הוא הגיע לכיתה רבע שעה לפני הזמן,
    וקודם כל הוא ניקה את המחק - זה לא יעזור אם המחק יהיה מלוכלך, נכון? ואז הוא ניקה
    את כל הלוח, עם הספריי מהעבודה של אבא, עד שהיה לבן ויפה. אפילו ירדו הסימונים העקשנים
    שנשארו בגלל שתורני לוח קודמים התרשלו בעבודתם. הוא יראה להם. הוא יהיה תורן הלוח
    הכי טוב מכל הכיתה. אולי אפילו מכל בית הספר. והוא ניקה את המחק שוב. ראש העיר הגיע
    בהפסקת הצהריים, להעניק לו את פרס תורן הלוח הטוב בעיר, שמוענק רק פעם בחמש שנים.
    הוא סרב לקבל את הפרס, אמר שהוא רק עשה את מה שמוטל עליו. אחרי שחזר מבית הספר התקשרו
    מהרדיו לדבר איתו, והוא אמר כמה מילים, הודה לכל מי שתמך. ניידת שידור עצרה בחריקת
    בלמים בחנייה, ותמונתו על מרפסת הבית, מנפנף ביד קטנה לציבור שהתאסף להריע, שודרה
    בכל הערוצים. המסוק של ראש הממשלה נחת בחיפזון בפארק מול הבית, ואנשי השרות החשאי
    הגיעו לקחת אותו, תחת אבטחה, לנאום בועידת האו"ם. עוד לפני שהם הספיקו להביא אותו
    למסוק, הופיעה חללית בשמיים, גודלה כגודל הר, והחייזרים ירדו ממנה אל הפארק. הם התנצלו
    על הניסויים שהם עשו בו כל השנים, הם הבטיחו שיפסיקו. הם לא ידעו שהוא תורן הלוח
    הטוב ביותר ביקום.

    '
  time: 11/12/2021 10:02:21
- author: יובל מישורי
  keyword: לוח
  length: 266
  story: היא לא היתה מגיעה לגדולה לולא למדה את הלקחים הנכונים בחיים. היא לא היתה לומדת
    לולא הקשיים בהם נתקלה המשפחה. הם לא היו חווים קשיים לולא ניסו ההורים את מזלם באילת.
    הם לא היו עוברים לאילת לולא אותה מודעה על לוח המודעות. הם לא היו רואים את המודעה
    לולא פספסו את האוטובוס.
  time: 11/12/2021 11:38:41
- author: יובל מישורי
  keyword: לוח
  length: 1421
  story: 'אחרי שעתיים של ריכוז מאומץ, ארתור הסיר את משקפיו ועצם את עיניו. הוא עיסה
    את מצחו ואז דפק עליו באגרופו. "תחשוב, אידיוט! תחשוב!" הוא קרא בקול.


    הוא ניגש לחלון והביט החוצה אל האפלה. אמצע הלילה הוא זמן מאוד עצוב בקמפוס, במיוחד
    בבנייני הכיתות הענקיים. מוקדם יותר עוד הסתובב במסדרונות אותו איש תחזוקה זקן שנראה
    כאילו היה מבוני האוניברסיטה, אבל עכשיו גם צעדיו לא נשמעו.


    ארתור חזר אל הלוחות. השמאלי היה מלא לחלוטין בשורות של משוואות ושרטוטים, והימני
    היה מלא רק ברבע משטחו. הוא עקב באצבעו אחר המשוואות עד שהגיע לנקודה בה נתקע קודם.
    הוא חזר מעט אחורה, תוך שהוא ממלמל לעצמו. הברקה רגעית איפשרה לו להבין את ההמשך
    הנדרש, והוא חטף את הטוש מהשולחן והוסיף עוד שתי שורות, ואז נעצר. האם זה אכן הכיוון
    שיוביל אותו לפתרון?


    שעה נוספת חלפה. התסכול הוא החלק הקשה במחקר, אבל רגע ההבנה, אותה הארה אלוהית שנותנת
    לך את ההרגשה שאתה מחובר בחיבור ישיר אל מעיין הידע הקוסמי, מכסה על כל אותן שעות
    של דפיקת הראש בקיר.


    השיטה הזו, של חלוקת העבודה לפרקי זמן של ריכוז וביניהם פסקי זמן של מנוחה מנטלית,
    עבדה עבור ארתור בעבר, ואין סיבה שלא תעבוד גם הפעם. ניסיון נוסף לפצח את החידה,
    ועוד אחד, ועוד אחד... מספיקה לו הברקה אחת נכונה כדי להביא אותו כל הדרך עד לפתרון.


    לפתע שם לב לכך שניתן, בטריק מתמטי שלמד אי אז בתואר הראשון, לבטל את מהירות האור
    בשני צידי המשוואה. הטוש שוב נחטף, הלוח המשיך והתמלא, והמשוואות הלכו והצטמצמו.
    ארתור שפשף את עיניו למראה התשובה הסופית שקיבל. זה לא הגיוני, אבל המתמטיקה הובילה
    אותו לכאן.


    מולו, בקצה המשוואה האחרונה, נותר המספר 42.'
  time: 11/12/2021 13:20:08
- author: איידן סוייר
  keyword: לוח
  length: 2459
  story: "\"לא תעשה לך פסל וכל תמונה אשר בשמיים ממעל ואשר בארץ מתחת ואשר במים מתחת\
    \ לארץ\".\nהדרניאל החזיק מול התלמידים את שני לוחות האבן, כאילו היו עשויים ספוג\
    \ קל ולא יותר. ידה של בטי זינקה באוויר.\n \"סליחה\", אמרה, \"אבל כולם עושים את\
    \ זה. בכול כנסיה בעולם יש לפחות פסל של...\"\nעיניו של הדרניאל רשפו. \"לא תעשה\
    \ לך פסל וכל תמונה! מה לא ברור?!\"\n\nדנטה תיאר את כור המצרף כמקום של ייסורי גיהנום,\
    \ אם כי זמניים, אשר ממרקים את הנשמה לפני כניסתה לגן העדן. לפעמים בטי חשבה שהיא\
    \ הייתה מעדיפה שהתיאור הזה יהיה נכון, במקום שתצטרך לעבור כאן את מה שעברה כרגע.\
    \ זה היה מקום העינויים האולטימטיבי – לא רק לימודים מפרכים, אלא בעיקר האנשים, שלא\
    \ היו צדיקים גדולים בחייהם וכעת לא יהססו לשים רגל ולהכשיל את כל מי שיעמוד בדרכם\
    \ לסיום בהצטיינות.\nהלימודים בכור המצרף נמשכו 120 שנה. שנה אחת לכול סעיף ולהיכרות\
    \ בסיסית עם המצוות הנגזרות ממנו, ומאה שנים נוספות להתמחות במצוות שכול אדם הפר\
    \ בחייו. כמובן שיש כאלה שנכשלו בבחינות הסיום ונאלצו להישאר כיתה. זה היה הסיוט\
    \ הגרוע ביותר לכול אדם בכור המצרף.\n\nעם צלצול ההפסקה בין השיעורים, שהייתה המנוחה\
    \ היחידה שעוד נותרה לתלמידים, הדרניאל פרש את כנפיו האדירות ופתח את החלון, כאשר\
    \ הבחין בבטי עומדת מולו.\n \"את לא יוצאת להפסקה?\" שאל אותה.\n \"רציתי לדבר אתך,\
    \ פרופסור\", אמרה בטי.\n \"אם זה בקשר להתפרצות החצופה שלך, אל...\"\n \"זה לא קשור.\
    \ זאת אומרת, זה קצת קשור. אני חושבת שברור לשנינו שאני לא אעבור את הבחינות בקרוב,\
    \ וחשבתי, במקום לעלות לגן העדן, אולי לשאול אותך על האפשרות להישאר לעבוד כאן\"\
    .\nהדרניאל הביט בה כאילו הצמיחה קרניים וזנב. \"על מה את מדברת? יהיו עוד הזדמנויות...\"\
    \n \"עוד כמה עשרות או מאות שנים? לא תודה\".\n \"כמה עשרות או מאות שנים הן כאין\
    \ וכאפס לעומת הנצח שממתין לך!\"\n \"אולי. אני בסך הכול בת אדם, אני לא מסוגלת לתפוש\
    \ מונחים כאלה, הכול אצלנו סופי ובמספרים קטנים. אני מעדיפה לפרוש מוקדם ובכבוד.\n\
    הדרניאל הרים את לוחות האבן, ונעץ את עיניו בטאבלט החדיש של אפל שהפכו להיות.\n \"\
    ביאטריס בת מריה, מתה לפני שנה וחצי. בקושי התחלת וכבר נמאס לך?\"\n \"ותחשוב כמה\
    \ נורא עוד יהיה לי אם אשאר פה את כל הזמן\".\n \"טוב\", הדרניאל חייך בנימוס, \"\
    אחרי הכול זו המטרה...\"\n \"אני אסבול, אבל לא כמו שאסבול אם אוותר על הטוב הנצחי.\
    \ אם המטרה היא לגרום לי סבל, גם אתם משיגים את המטרה, לא?\"\nהדרניאל הרהר. \"אם\
    \ את בטוחה, אעביר את הבקשה למלאכי השרת...\"\n \"בטוחה\", אמרה בטי.\n\nלמחרת קיבלה\
    \ בטי עבודה במשרד אב הבית, אותה חלקה עם שלושת האנשים הנוספים שביקשו אי פעם להישאר\
    \ בכור המצרף. מאותו יום היא השתדלה להתמקד כמה שיותר באנשים שראתה מול עיניה, שסבל\
    \ כמו שלהם נחסך ממנה, ולא לחשוב על אלה שיצאו מכור המצרף אל טוב נצחי. היא עדיין\
    \ לא העזה לקוות – משום שתקווה היא בדיוק מה שנגזל ממנה – שגן העדן עדיין מחכה לה.\n\
    \n(המשך יבוא)"
  time: 11/12/2021 14:57:26
- author: הילה בניוביץ'-הופמן
  keyword: לוח
  length: 261
  story: '"מלצר! מלצר!!"

    "כן אדוני, משהו לא בסדר?"

    "כן, משהו לא בסדר. הביאו לי את ה... איך אמרת שקוראים למנה הזאת?"

    "טאבולה ראסה. מנה חדשה, מפתיעה, מרגשת ומלאת דמיון שיצר השף שלנו. מנה שמבלבלת את
    החושים ועושה דקונסטרוקציה למושג הקולינריה."

    "אבל אין כלום בצלחת!!"

    "בדיוק."'
  time: 11/12/2021 22:17:00
- author: Z4Zima
  keyword: לוח
  length: 751
  story: 'בעיניים חקרניות היא מתבוננת בו עומד ליד הלוח ומרצה בלהט. מדמיינת אותו מבקש
    ממנה להישאר אחרי השיעור, מִתְוַדֶּה שהוא לא יכול לעמוד בפניה, והוא חייב אותה כאן
    ועכשיו. איך ישעין אותה על שולחן המורה או על הלוח מלא השירבוטים, ויעשה בה מה שגברים
    עושים בנשים.

    כל האשמאים האחרים, שרמזו רמיזות לכל תלמידה בחצאית לא עניינו אותה. זה רק הוא הלא
    מושג, הכריזמטי, הידען, שאחרי כל שיעור שלו היא רצה לסיפרייה לבלוע עוד ספר. כשלמעשה
    רק אותו היא רוצה לבלוע. להרגיש את הכרס הקטנה והשעירה שלו נדחקת כלפיה בתאווה בלתי
    מרוסנת. להיות הסוד המלוכלך שלו.

    היא מסתכלת על כתב החרטומים שלו, ומדמיינת איך הגב שלה ימחק את האותיות שמכסות את
    הלוח, כשהוא יצלול לה בין הרגליים הארוכות שלה. תוהה אם רק היא מריחה את הריח האינטימי
    שלה מתפשט. ונצמדת שוב לכסא התלמיד הקשה שלה, עד שהעקצוץ יעבור.'
  time: 11/13/2021 0:58:50
- author: טלילה גולן
  keyword: נמש
  length: 1587
  story: '"שב פה ואל תזוז."

    המכשפה נעלמה לרגע מעיניו של איידן וכששבה לחדר היה בידה טוש שחור. היא התיישבה קרוב
    אליו ובתנועה עדינה הסיטה את פניו אליה. הבל פיה נגע בפניו ואיידן נרתע קלות.

    "אל תזוז!" פקדה המכשפה שנית. היא הסירה את מכסה הטוש וקירבה אותו אל פניו. איידן
    נרתע שוב, הפעם במכוון. "מה את עושה?" קרא. "באתי לקריאת עתידות, לא שתציירי על הפנים
    שלי. את לא הולכת להכין לי קפה, או משהו כזה?"

    המכשפה נשענה לאחור ונעצה באיידן מבט זועם. " אם השיטות שלי לא מוצאות חן בעיניך,
    אתה מוזמן ללכת לסייקי אחרת." היא שילבה זרועותיה בלי לסגור את הטוש וקו שחור הסתמן
    על עור זרועה השמאלית.

    איידן הידק את שפתיו. לטאנטע פולה היו מוניטין רב אבל שיטות לא שגרתיות, כך אמרו
    לו. הוא השפיל את עיניו, הנהן קלות וקרב את פניו חזרה.

    טאנטע פולה הרימה את הטוש והחלה לסמן קוים עדינים על פניו של איידן.

    "קריאה בקפה זה שטויות," אמרה. "קריאה בכף יד זה טוב מאוד. אבל אצל אנשים כמוך, הכי
    מדוייק זה לחבר את הנקודות.".

    כשסיימה, סגרה טאנטע פולה את הטוש, הניחה אותו בצד וסובבה את איידן אל המראה שעל
    הקיר.

    איידן התנשם. על פניו היה ציור של כנף שבורה.

    "אתה צריך לבטל את הטיסה שלך," אמרה טאנטע פולה. "תישאר בבית והם כבר יבואו אליך."

    איידן הנהן שוב. הוא לא סיפר למכשפה על  הנסיעה שהיה אמור לעלות עליה למחרת בשביל
    לסגור את העיסקה. הוא תהה איך ידעה, אבל לא יותר מידי, אחרי הכל, היא היתה המכשפה
    הטובה ביותר בעיר.

    איידן הוסיף תשר על התשלום שכבר נתן לה, והלך לחדר האמבטיה לשטוף את פניו. לפני פתח
    את הברז הביט שוב בציור. פחות משישית הנמשים היו מחוברים בקווי הציור. כיצד ידעה
    איזה מהם לחבר? ובאיזה כיוון? ומה זה משנה בעצם? אם היה יודע איך העסק הזה עובד,
    לא היה בא להתייעץ איתה מלכתחילה.

    איידן שטף את פניו, אמר שלום ויצא חזרה לרחוב, לחיים הרציונליים.'
  time: 11/13/2021 3:00:53
- author: סופי טני
  keyword: אגוז
  length: 1024
  story: 'איציק ישב בחדרו. הוא חשב על הפרוייקט במדעים שהמורה נתנה, זה שיש לו ציון
    בתעודה. מועד ההגשה התקרב ולאיציק לא היה שום רעיון. הוא הכניס לפה תמר ממולא באגוז
    מלך. תמרים ממולאים באגוזים – זה הנשנוש הקבוע שיש אצל איציק בבית. אימא שלו תמיד
    מגישה לאורחים תמרים ממולאים באגוזי מלך. בכל ימי ההולדת, כל פעם שהוא מבקש משהו
    מתוק, כל פעם שיש לו מצברוח רע, אימא שלו תמיד מציעה לו תמר ממולא באגוזי מלך. הוא
    הסתכל על הצלחת המלאה, הרים עוד תמר אחד והסתכל עליו מול האור, כאילו מכריח אותו
    לתת לו השראה. מה זה תמר? פרי מלא במינרלים. ובתוכו? שני חצאים של אגוז מלך. אימא
    תמיד אומרת שהאגוז הזה נראה כמו מוח כי הוא טוב מאוד למוח, ומי שאוכל אגוז מלך יהיה
    לו מוח חזק, ומי שאוכל תמר ממולא באגוז – אוהוהו!

    הרעיון היכה בו בבת אחת. הוא תפס כבל USB שהשתלשל מהמחשב שלו ונעץ את התקע שלו בתמר.
    התמר רטט לרגע ואז נפקחו בו שתי עיניים מבריקות, כמו שתי מנורות לד זעירות. הפתח
    שבתוכו ננעצו האגוזים נפער. "כן אדון?", אמר התמר.

    איציק קיבל ציון מאה בפרוייקט במדעים. גם במתמטיקה, באנגלית, בלשון ובתנ"ך. למורות
    לא היתה ברירה. גדוד של תמרים מדברים יכול להיות מאוד משכנע.

    '
  time: 11/13/2021 8:45:11
- author: סופי טני
  keyword: הליכה
  length: 1320
  story: 'נועם היתה צמאה. איזו טעות זו, היא חשבה לעצמה, לצאת לטיול במדבר לגמרי לבד.
    המים שהיו לה בתרמיל נגמרו כבר מזמן, ולמרות שהיא צעדה לאורך הכביש, אף מכונית לא
    עצרה לה, גם כשנופפה עם הבקבוק הריק. לעזאזל. בסופו של דבר היא הגיעה אל בית קפה
    שעמד שומם לצד הכביש. על שלט פח ישן על הגג התקלפה הכתובת "קפה דודאל".

    נועם פתחה את הדלת, ופעמון קטן הצטלצל כשנכנסה. היא בקושי הספיקה להתיישב ליד הדלפק
    כשכוס גדולה של מים קרים הונחה לפניה. "תשתי", אמר לה בחור מגודל בסינר. "אני כבר
    מביא לך עוד". אחרי שטמפרטורת הגוף שלה חזרה לרמה נורמלית והפנים שלה חזרו לצבען
    הרגיל, הוא הביא לה משהו לאכול ואז המשיך לעבוד מאחורי הדלפק. נועם הסתכלה עליו מעל
    לכריך הענקי שהוא הגיש לה. "מגודל" בקושי התחיל לתאר אותו. הוא היה גבוה, והכתפיים
    שלו היו כל כך רחבות, שהחולצה שלו נמתחה עליהן רגע לפני קריעה. היתה לו רעמת שיער
    שחורה וזקן שחור גדול. בין השיער לזקן הוא חייך אליה מדי פעם בעיניים טובות. "תרצי
    עוד משהו? הכל טוב?" שאל מדי פעם. נועם הנהנה והמשיכה לאכול. לעזאזל! זה היה כריך
    טוב. חריף בדיוק. כאילו ניחש את כוונותיה, הוא הושיט זרוע שעירה והגיש לה עכשיו כוס
    מלאה בגזוז צבעוני ובקרח. מושלם.

    נועם הרגישה שהיא יכולה להישאר שם לעולם. ובעצם – לאן היא ממהרת? אף אחד לא מחכה
    לה בשבוע הקרוב. היא יכולה להישאר בקפה. אולי יש לבחור חדר להשכרה. אולי הוא יזמין
    אותה לישון אצלו אם...

    "הי, אני נועם", היא חייכה אליו והושיטה יד.

    "נעים", הוא הושיט לה יד בחזרה. "תקראי לי עזי".

    '
  time: 11/13/2021 8:45:46
- author: סופי טני
  keyword: לוח
  length: 695
  story: "על הקיר, מעל לעמדה של סאקי, תלוי לוח שעם גדול. עשרות סיכות בעלות ראש צבעוני\
    \ מנקדות את הלוח, ומכל אחת מהן תלויה תמונה שנגזרה ממגזין. עמודי שער בסגנון \"\
    הגבר הסקסי בעולם לשנת 2021\", \"האישה היפה בתבל\" ו\"הפרצוף המושלם לחורף המתקרב\"\
    , יחד עם פנים וגופים שנגזרו החוצה מתוך ההקשר שלהם. מדי פעם סאקי מפסיקה את עבודתה\
    \ ותולה מבט ארוך בתמונות שעל הלוח. אחר כך היא נאנחת וחוזרת למה שעשתה קודם. \n\
    ההנהלה מזמינה מומחה שיבדוק את סאקי. הוא פותח את אחורי ראשה ושולף משם את הכרטיס\
    \ ומוצא את המקור לבעיה. נשיפה אחת, והנצנץ מתעופף החוצה. הכרטיס חוזר אל תוך ראשה\
    \ של סאקי, המומחה מבריג הכל חזרה ועוזב.\nסאקי מרימה את ראשה מהעמדה. היא מסתכלת\
    \ על הלוח, מושיטה אליו יד ותולשת גזיר נייר אחד. שמלות פאייטים זה כל כך המאה שעברה.\n"
  time: 11/13/2021 8:46:17
- author: סופי טני
  keyword: נמש
  length: 556
  story: "- אז ספר לי, דיימון. דיימון? אני צודקת?\n- כן, כן. שמי דיימון.\n- איזה שם\
    \ מיוחד. אז תגיד לי, אהם, דיימון – מה אתה יכול לספר על עצמך שלא כתבת בקורות החיים\
    \ שלך?\n- אני ערפד.\n- תסלח לי, אבל אתה בכלל לא נראה כמו ערפד. \n- למה, רק בגלל\
    \ שאני ג'ינג'י עם נמשים? מה זה הסטריאוטיפ הזה? לא כולנו צריכים להיות רזים וגבוהים\
    \ ושחורי שיער. יש ערפדים בכל הגדלים והצבעים, שתדעי לך!\n- כן כן, לא, כמובן, אתה\
    \ צודק, התכוונתי שלא רואים שיש לך, אה.. ניבים. של ערפד.\n- אז אני מקבל את העבודה?\n\
    - לא, צר לי. החלטנו ללכת על מועמד אחר.\n- טוב. יש לך אולי עשרים שקל? אני צריך\
    \ להגיע לבאר שבע.\n"
  time: 11/13/2021 8:46:45
- author: יובל מישורי
  keyword: נמש
  length: 263
  story: 'פרנץ ישב בחדר ההלבשה אחרי האימון וספג את הזיעה. לאון התיישב לידו עם מגבת,
    והם החליפו חיוכים עייפים.

    "הוא קורע אותנו" אמר פרנץ.

    "כן, אבל רק ככה נצליח" השיב לאון והצביע על הפוסטר שעל הקיר. תמונתו של שאנדור נמש
    הביטה בהם בחיוך מלא בטחון, ובידו גביע מוזהב. פרנץ הנהן.'
  time: 11/13/2021 10:02:16
- author: ג'ני פילצ'ין גלעד
  keyword: נמש
  length: 527
  story: "\"השתזפת דרך מסננת?\"\n\"תראו, אפילו הידיים שלה... מעניין אם כל הגוף שלה\
    \ ככה...\"\n\"לפחות ככה רואים פחות את הפרצוף שלה!\"\nלא ממש אכפת לה, הפעם. \n\
    היא לא רוצה להראות להם שלא הכאיבו. הם ישנו מיד נושא ויכאיבו באמת. הם יודעים להכאיב.\
    \ שואבים כוח מהכאב כמו ענן שחור וגדול של יתושים רעבים. \nהם ידברו על השיער שלה\
    \ - הפוני הענק שקופץ לכל הכיוונים, על הבגדים שאף אחד לא שאל אותה אם היא רוצה ללבוש\
    \ - זה פשוט מה שהיה. ואז יתחילו לדבר על ההורים. ועל אחיה שהוא... לא כמו כולם.\n\
    לא, עדיף כבר שיצחקו על הנמשים, הדבר האחד בכל הקיום שלה שהיא דווקא מחבבת."
  time: 11/13/2021 10:29:32
- author: יובל מישורי
  keyword: נמש
  length: 1092
  story: '"אבא, אפשר כלב?"

    "אבא, אפשר כלב?"

    "אבא, אפשר כלב?"


    ארבעה חודשים נתי נדנד לי, ובסוף נשברתי.  הלכנו ביום שלישי אחר הצהריים, אחרי הפעולה,
    למקלט של אס.או.אס חיות כדי לבחור, והוא היה מאושר כמו שלא היה המון המון זמן. בטח
    שלא ראיתי אותו עם כאלה חיוכים מאז שמאיה נפטרה.


    עברנו בין הכלובים וניסינו להחליט לגבי כל חיה אם היא תאהב את הבית שלנו ואת השכונה.
    בסופו של דבר הגענו לכלוב של נמש, וזה היה ברור לו מיד שזה הכלב שניקח, ורק אותו.


    "זה מושלם! נמש זה ראשי תיבות של נתי, מאיה ושאול!" הוא הכריז באושר. נגד הטיעון
    הזה כבר לא היה לי מה להגיד, ולא נותרה לי ברירה. מילאתי את הטפסים, קניתי רצועה
    וכלים למים ואוכל, והתפללתי שהבית לא יהפוך לעיי חורבות.


    קשה להגדיר את נמש. להגיד עליו שהוא מעורב זה אנדרסטייטמנט מטורף. נראה כאילו היו
    לו שבעה הורים, כל אחד מגזע אחר, והם עשו אורגיה מטורפת. היה שם קצת בולדוג, קצת
    פינצ''ר, קצת לברדור, קצת האסקי... נגיד את זה ככה, אם הוא היה יותר מעורב, הוא היה
    פעיל פוליטי.

    נמש הביא כל כך הרבה אור ושמחה לחיים של נתי ושלי. גם אחרי שהתחתנתי מחדש ונולדה
    לו אחות קטנה, נתי תמיד אהב את נמש אהבה ללא מעצורים. ולכן הוא היה כל כך שבור, כשהיינו
    צריכים להרדים את נמש ביום שבו הוא התגייס.'
  time: 11/13/2021 11:00:54
- author: רן ארד
  keyword: נמש
  length: 970
  story: 'סיגל הייתה מאוד קרובה לבית. הגלישה בין היקומים הייתה קשה, מתישה. היא כמעט
    מתה ביקום צרעות העכביש, עזרה למחתרת ביקום בו מלחמת השחרור עדיין נמשכת, כמעט השתגעה
    ביקום הכפילות, ואחרי נדודים רבים, קיבלה עזרה ביקום הסופר גאונים - סיגל של היקום
    ההוא שלחה אותה הביתה, "בדיוק של 23 ספרות אחרי הנקודה" אמרה. וזה בדיוק מה שהפריע
    לה - למעיין היה חסר נמש. זה היה הנמש בדיוק מעל הגבה הימנית. היא זכרה אותו, חלמה
    עליו, נאחזה בו בכל שנות הנדודים. והוא לא היה שם.

    הסיגל של היקום הזה, בדיוק כמוה, עשתה ניסוי במעבר בין יקומים, והיא עוד לא חזרה.
    האם היא עוד חיה? האם היא מנסה לחזור למעיין הזו, בלי הנמש? ואם יום אחד היא תגיע
    - היא תרגיש נבגדת? או שאולי היא תדע שהיא היתה עושה אותו דבר, באותו המצב? היא חשבה
    על מעיין שלה, עם הנמש, האם היא יכולה להשאיר אותה לחכות לבד? היא הביטה בפניה של
    מעיין, שמה את אצבעה מעל הגבה הימנית שלה. "מה את עושה?!" מעיין הזיזה את היד. "כלום"
    סיגל אמרה, וחיבקה אותה.

    מה הסיכוי בעצם, בין כל היקומים, למצוא את המקום שאליו אתה שייך, אפילו בדיוק של
    23 ספרות אחרי הנמש?

    '
  time: 11/13/2021 13:06:14
- author: ערן ארבל
  keyword: נמש
  length: 264
  story: 'היא ישבה ליד הבקרים כשנכנסתי. דאגתי כשראיתי שהנעילה נפתחה. חששתי שאולי להביא
    ילדה לעבודה היה רעיון רע, במיוחד על פלטפורמת כרייה פלנטרית. ילדים הם בעלי יותר
    תושייה משחושבים.

    "אה... נועה... מה עשית?"

    "תראה אבא!" היא הצביעה על כוכב הלכת שמתחתינו וצחקה. "יש לו נמשים!"'
  time: 11/13/2021 13:26:35
- author: איידן סוייר
  keyword: נמש
  length: 656
  story: 'הוא הביט בתמונה שהעלה לפני שנה בדיוק והיום הופיעה בזכרונות. היא שכבה מולו
    בשמש על חוף הים, בפנים מלאות נמשים וחולצה רטובה שנצמדה אל גופה הרך, בידה האחת
    טילון בטעם שוקולד וידה השניה מחבקת אותו מחוץ לתמונה.

    בשנה שחלפה מאז הוא גילה את מלוא חומרתו של אסון האקלים והסכנות בשמש, הזיהום בים
    שהיה הרבה מעבר לסביר, שהחוף עצמו הפך לאיזור פעילות ענפה של אנסים ומטרידנים, ושגלידה
    חלבית היא סבל נוראי עבור פרות בתעשיית החלב. הנמשים העידו על תחילתה של מלנומה ואת
    החולצה היא התרגלה ללבוש בגלל הפרעות האכילה שסבלה מהן, וגם הוא עצמו לא ממש סבל
    את עצמו ולכן העדיף לא להיות בתמונה. אין פלא שהם נפרדו תוך פחות מחודש.

    אבל את הזמן הזה שבילו יחד, שום דבר לא יוכל לקחת ממנו לעולם.'
  time: 11/13/2021 14:50:36
- author: Z4Zima
  keyword: נמש
  length: 501
  story: '‏לבה מתפרצת, עם פירמידות מתוקות וחצופות, גלים כתומים שכיסו עור לבן משובץ
    בנמשים. בהתחלה ראיתי רק את אלו שכיסו את הזרועות והפנים, אבל כשהפשטתי אותה פעם
    ראשונה גיליתי שהם בכל מקום. כמו דלמטית רק בג׳ינג׳י אנושית.

    לא הייתה לי ברירה אלא לצאת במסע נשיקות סביב כל כתם ונמש. והעור שלה רך, מתפנקת
    בין אצבעותי, גועשת ושוצפת, נרעדת כשלגמתי מטבורה, מלטפת כשירדתי אל הסבך האדום ושיקעתי
    בו את פני. אש בוערת, כתומה, לוהטת, ושפתיים אדומות שנפשקו אלי, עם כפתור תענוגות
    צפוּן ודרשן, חבויות בין ירכי פנינה זרועות בנמשים.'
  time: 11/13/2021 18:10:12
- author: שלמקו
  keyword: לוח
  length: 99
  story: הם אמרו שאחרי הניתוח היא תהיה כמו לוח חלק. היא לא תיארה לעצמה שהם ישתמשו
    בה להדרכה בשיעורי אנטומיה.
  time: 11/13/2021 21:34:44
- author: שלמקו
  keyword: נמש
  length: 67
  story: יום אחד, חשב יעקב לעצמו "למה לא, בעצם?", ומאז כל בני נפתלי מנומשים.
  time: 11/13/2021 21:35:12
- author: רן ארד
  keyword: אקלים
  length: 462
  story: 'בסוף הכל על פארש, לא קרה כלום.

    כלומר, לא בדיוק כלום, פני הים עלו בכמה מטרים, ומזג האוויר נהייה קיצוני יותר, יותר
    סופות, יותר גלי חום.

    והייתה הכחדה המונית, זה כן, אבל רוב החיות השוות נשארו. סיפרנו לילדים שקרנף זה
    סוג של חד-קרן, שהפילים היו בתקופה של הדינוזאורים, שקרים כאלה.

    אבל לא הייתה קריסה אקולוגית, לא צריך להגזים. ככה שהכל היה סתם, סתם עברנו לאנרגיה
    מתחדשת, סתם ניקינו את הים והאוויר, סתם מיחזרנו, סתם הצלנו סביבות מחייה. הילדים
    עדיין יושבים מול המסך. פארש.'
  time: 11/14/2021 6:59:52
- author: סופי טני
  keyword: אקלים
  length: 457
  story: 'השמיים צבועים סגול. גשם הצפרדעים התחיל להירגע, והפטריות החלו לצוץ. יפות,
    האמניטות האלה. רק לזכור להיזהר לא לגעת. אני יושבת בנדנדה בחצר היפה שלי. הגנן החליק
    יפה את האדמה היבשה, והביא, אני לא יודעת מאיפה, גולגולים יפהפיים של שיחים יבשים.
    אני מיטיבה את מסכת השמש על הפנים שלי, שתכסה גם את הסנטר, ומתעטפת בשמיכת טלאים.
    בעוד רגע יתחיל ברד רסיסי האבק, שינקה את השמיים משארית הצפרדעים, ואני אוכל לצלם
    את הקשת השחורה שתעלה אחריו.

    כל כך נעים עכשיו, ימי ראשית הסתיו.

    '
  time: 11/14/2021 7:54:48
- author: ג'ני פילצ'ין גלעד
  keyword: אקלים
  length: 514
  story: 'רפאל מביט מטה מבעד למסך העשן של ארובות המפעלים הגבוהות. פעם אפשר היה לראות
    מכאן שדות מוריקים ואפילו חורשה או שתיים.

    "אמרתי לך שזה לא יעזור," קול באס מהדהד קוטע את הרהוריו הנוסטלגיים. "שנעלה בעוד
    כמה מעלות?"

    "אחת," רפאל עונה בלי להסתובב. "אנחנו לא סמאל, יש לנו גבולות."

    "ועוד שבוע של קיץ!" גבריאל מתעקש.

    רפאל נאנח. "בתמורה לשתי סופות אקסטרה בחורף."

    הוא אהב סופות. הן נראו מרהיבות מלמעלה.

    "תענוג לעשות איתך עסקים."

    הם לוחצים ידיים, מסדרים יחד את הניירת של סוף יום העבודה, נועלים אל הענן ושמים
    פעמיהם לעבר הפאב הקרוב.'
  time: 11/14/2021 10:55:24
- author: ערן ארבל
  keyword: אקלים
  length: 263
  story: 'האידיאל: סתיו, חורף, אביב, קיץ.

    לוס אנג''לס: קיץ, קיץ, אביב, קיץ.

    טקסס: אביב, קיץ, טורנדו.

    קולורדו: קיץ, אביב, חורף, סתיו. למחרת...

    אוקייניה: רטוב, מונסון, יבש.

    סיביר: חורף, חורף, חורף...

    ישראל: אבק, בוץ, הצפות, תלונות, שקט, יובש, חמסין, בצורת, הממשלה הקודמת אשמה.'
  time: 11/14/2021 11:41:17
- author: יובל מישורי
  keyword: אקלים
  length: 1383
  story: 'מריו וסוזאנה התעוררו בבוקר באוהל הקטן שלהם והחלו את שגרת היום. הדבר החשוב
    ביותר היה להשיג קצת מים, כשהמכלית תגיע בצהריים, אבל עד אז צריך לנסות את המזל אצל
    הפקידים.


    הם הכירו כאן, במחנה הפליטים. הוא הגיע מאיטליה לפני ארבעה חודשים, והיא מאוסטריה
    לפני כמעט שנה. כל אחד בנפרד גנב את הגבולות בין פולין לרוסיה ומצא את דרכו אל גבול
    פינלנד. האיטלקית שלה לא היתה יותר טובה מהגרמנית שלו, אבל הם מצאו שפה משותפת, וצרת
    הרבים היתה להם חצי נחמה.


    פקידי ההגירה הפינים פתחו את העמדות שלהם בליווי השומרים החמושים בשעה שמונה בבוקר,
    כמו שעון. הם קיבלו את הפליטים מהדרום אחד אחד, וחוץ ממקרים נדירים, דחו אותם בנימוס
    סקנדינבי מנוכר.


    היום התמזל מזלו של מריו והוא הגיע לאחד הפקידים. הוא כבר הכיר אותם בפנים ואפילו
    למד כמה מילים בפינית, אבל עד עכשיו זה לא ממש עזר לו. הפקיד בחן את הדרכון של מריו
    באדישות והביט בפניו כדי לוודא שהאדם מולו הוא אכן בעל הדרכון.


    "אני מתחנן, אין לי לאן לחזור," אמר מריו באנגלית מיואשת. "הבית שלי במילאנו נשרף
    ואם אני אחזור לאיטליה גם אני אשרף." הפקיד הנהן בהבנה, אבל לא היה לו הרבה חופש
    פעולה. מאז שפינלנד סגרה את הגבולות בפני פליטי האקלים, רק מקרים הומניטריים חריפים
    קיבלו אישורי כניסה.


    "אני מצטער, אדוני," הוא השיב באנגלית המייאשת שלו. "נסה בשבוע הבא, אולי משהו ישתנה.
    אגב, יום הולדת שמח." הוא החזיר למריו את הדרכון ואת טופס הבקשה, חתום בחותמת הסירוב
    האדומה.


    מריו הלך לעמוד בתור למים. מחר יהיה תורה של סוזאנה לנסות את מזלה, אבל בינתיים ינסו
    לשרוד עוד יום.


    #משברהאקליםכברכאן'
  time: 11/14/2021 13:54:37
- author: יובל מישורי
  keyword: אקלים
  length: 265
  story: 'ועידת האו"ם ה-43 על משבר האקלים התקיימה בינואר 2038 בריביירה החמימה של אוסלו,
    בלב קיץ אינסופי של שריפות בכל העולם. ראשי הממשלות והנשיאים (שהגיעו במטוסים פרטיים)
    נאמו יפה, אבל התקשו להחליט אם צריך להפחית את פליטת המזהמים ב-30% או להגיע עד כדי
    45%.


    #משברהאקליםכברכאן'
  time: 11/14/2021 13:55:36
- author: תמיר בוכשטב
  keyword: אקלים
  length: 872
  story: 'אז אנחנו יושבים לנו בבית קפה, דייט ראשון, ואתם יודעים איך זה.

    לומדים להכיר אחד את השנייה, רואים אם יש לזה סיכוי, בנוהל.

    אז שאלתי אותה "מה דעתך על שינוי האקלים?"

    צריך לדעת מה הדעות הפוליטיות שלה, נכון?

    לא רוצה לצאת עם מישהי שאני רק הולך לריב איתה על כל פיפס.

    אבל היא פשוט מסתכלת לי בעיניים, מבט רציני לגמרי, ועונה "למה אתה רוצה לשנות אותו?"

    והיא לבושה בגלימה שחורה כזאת, עם כובע מחודד, נראית כאילו יצאה מהתאטרון

    ועוד דקה חוזרת לדקלם על דנמרק או משהו, אבל וואלה?

    היא נראתה בזה טוב, ואני מודה שלא חשדתי בכלום.

    והתשובה שלה אמנם לא עונה על מה שבאמת רציתי לדעת, אבל היא לפחות מצביעה על חוש הומור
    דומה לשלי, וגם זה טוב, נכון?

    אז עניתי לה את התשובה הכי מגוכחת שקפצה לי לראש.

    אז אני מצטער על מה שקורה בחוץ, אבל:

    א. היא עושה מרק עדשים הרבה יותר מוצלח מזה של בית הקפה.

    ב. אני מוכן להתערב שאין אף אחד רעב בכל העולם יותר.

    ו-ג. יש לנו דייט שני בשישי.

    אני מת לדעת מה היא חושבת על הסכסוך.'
  time: 11/14/2021 19:00:21
- author: תמיר בוכשטב
  keyword: נמש
  length: 404
  story: 'זה מנהג לוחמים עתיק יומין.

    חריץ על קת הגרזן או על קנה המוסקט על כל אויב שהובס.

    חריץ על תורן הספינה על כל ספינת אויב ששקעה.

    פס לבן על קנה התותח על כל חוליית אויב שחוסלה.

    כל כך עתיק, שנשארו מעט מאוד אנשים שזוכרים איפה הוא התחיל.

    אבל השמש זוכרת.

    היא הראשונה שסימנה על כלי הנשק שלה את הניצחונות שלה ושלהם, והיא עושה זאת עד היום.

    כל נקודה על לחיים או אף של קוטלי הערפדים שלה מסמנים עלוקה אחת שהפכה לערימת אפר.'
  time: 11/14/2021 19:00:52
- author: תמיר בוכשטב
  keyword: לוח
  length: 558
  story: 'נגמרו לי אתמול הטושים באמצע שיעור.

    למזלי, בדרך כלל יש תלמיד או שניים שיש להם טוש מחיק בתיק, מסיבה זו או אחרת.

    היה לי קצת מוזר שהטוש שהיה לו היה דווקא סגול, כי זה לא צבע שאני בדרך כלל רואה
    בטושים מחיקים.

    אבל באמת שהצבע לא היה חשוב לי עד כדי כך. בכל מקרה נשארה רק רבע שעה לשיעור, ותמיד
    יש טושים במזכירות שאפשר לקחת.

    מה אני אגיד לכם?

    יש לי המון מזל שזה היה בחצי הראשון של השנה.

    ציור של מולקולת פאראצטמול שקם לתחייה זה לא נורא. אבל מה אם הייתי מלמד אותם על
    מבני תאים או משהו?

    אמבה בקוטר חצי מטר זה לא משהו שאני רוצה להתמודד איתו.

    פעם אחרונה שאני שואל טוש מאהרון.'
  time: 11/14/2021 19:01:14
- author: Z4Zima
  keyword: אקלים
  length: 655
  story: 'מומחה לאקלים ב"פיקשטוטן מרקט" ברלין. נהג לענות כששאלו בעברית מה הוא עושה.
    זה השתיק לרוב את השואלים שחשבו כנראה על מזג אוויר, ולא על כריכת כיסויי עיניים
    בכחול או אדום, וקשירת ידיהם של גברים זרים שבאים להידפק. לבדוק תמיד שיש מלאי קונדומים
    מספק, ושכולם נהנים הן בהמתנה והן במסיבה.

    אקלים היה נוח יותר לעיכול, מאשר נסעתי לעיר הכי אפורה אך צבעונית בעולם כדי להיות
    הומו חופשי, רחוק מהמיסגור הארוני בישראל, מהשאלות החטטניות על חתונה וילדים. מהמשפחה
    שלעולם לא תקבל. ושם היה לו אוויר אחר לגמרי, אקלים נכון של אנשים שמתעסקים בעצמם.

    והיה לו כסף והיו לו סוסים, והוא יכל לשטוף את העיניים. להיות מוקף בגניחות הדוניסטיות
    ולהיות הפאקינג מומחה אקלים הכי טוב באורווה.‬

    🏳️‍🌈🐴'
  time: 11/14/2021 22:57:59
- author: שלמקו
  keyword: אקלים
  length: 97
  story: '"אני מצטער, אבל הילד.ה שלך לא מתאימה לאקלים הבית ספרי"

    "לא מפתיע, היא תמיד הייתה ילדת קיץ מתוקה."'
  time: 11/15/2021 6:10:40
- author: רן ארד
  keyword: מעלית
  length: 1346
  story: "לפני שנתחיל בשיעור היום, כמה תלמידים ביקשו ממני להתייחס לעניין הזה של מעלית\
    \ שבת, בייחוד לקושייה של, כמו שהם אמרו זאת, \"על מי אנחנו עובדים?\" אז ראשית,\
    \ נכיר בעובדות, המעלית אותה מעלית, הפעולה אותה פעולה. הייחוד שאנחנו עושים כאן\
    \ הוא כפול: הפרד של זמן והפרד של מקום. \nהפרד הזמן הוא הפשוט: המעלית הופעלה בזמן\
    \ אחר, לא בזמן שבת. ותגידו, הרי עשינו את המעשה כדי להפיק ממנו תועלת בעתיד, ועל\
    \ זה יאמר, כשם שרבנו שרודינגר אינו יודע אם החתול חי או מת, כך גם יהודי לפני כניסת\
    \ השבת אינו יודע אם ומתי יפיק ממנה תועלת אם לאו, ולכן פטור.\nלגבי שאלת המקום,\
    \ כבר שנה רבינו איינשטיין שכל עולמיא בנויין מסגרות מסגרות, ואין מסגרת אחת טובה\
    \ על האחרת, רוצה לומר, עבור השכן המחכה למעלית רבע שעה, המעלית היא היורדת ועולה,\
    \ אבל עבור היהודי שבמעלית, כל הבניין הוא שעולה ויורד, והוא עצמו נשאר נטוע במקומו.\
    \ וכי מה לו ליהודי אם חפץ הבניין, ללא כל התערבות מצידו, לעלות ג' קומות? \nועכשיו\
    \ אתייחס לשאלה המקורית, \"על מי אנחנו עובדים?\" הרי כל שעיניים בראשו יודע שאין\
    \ ה' צופה בשמיים, כשם שאין זאוס או פיית שיניים. על אף זאת, קיבלנו על עצמנו מערך\
    \ של חוקים ומשפטים, וככל סנגור ביום משפטו, עלינו לעבוד אחורנית: להניח כי זכאי,\
    \ ולהשתמש בחוקים למטרתינו, קרי, לגור בבית דירות כאחד האדם, בעודנו משתמשים במעלית\
    \ במקום לעלות ולרדת ג' קומות בבגדים שאין הפעילות הגופנית נאה להם.\nהמהדרין קלה\
    \ כחמורה ראוי להם שעם כניסתם למעלית יהרהרו בפיזיקה יחסית ובמכניקה קוונטית. כך\
    \ ימנעו מהרהורי כפירה, ואידך זיל גמור."
  time: 11/15/2021 8:04:42
- author: ג'ני פילצ'ין גלעד
  keyword: מעלית
  length: 722
  story: 'לאיש שמאחורי המראה במעלית אין פנים. הוא רואה יותר מדי מהם גם ככה - הוא לא
    צריך פנים משל עצמו. הוא אף פעם לא נבוך. הוא ראה יותר מדי מבוכה. אין לו שם. במעלית
    אין שמות.

    הוא ראה יותר מדי מבטים מוסטים. יותר מדי לחץ באוויר של התא הקטן. לפעמים הלחץ מצטבר
    ליד המראה, מאיים לדחוק אותה פנימה, אל התא הנסתר שמאחוריה. התא של האיש.

    האיש שמאחורי המראה לא צריך לעשות הרבה. הוא רק מנהל רישום. מי נכנס, מי יצא, כמה
    קומות נצלחו. כמה מבטים נפגשו. כמה קללות שוננו כשהמעלית נעצרה בעוד קומה לאסוף נוסע.
    כמה שכבות אודם חודשו וכמה אצבעות הוגנבו אל אפים בין הקומות.

    הכל מוכרח להירשם. כי אם אין תיעוד זה לא קרה, ואם לא קרה, לא היה נוסע. תשאלו את
    האיש מהמעלית של מלון ססיל בלוס אנג''לס. הפנים חסרות התווים שלו מחווירות עד היום
    כשעולה נשם "אליסה לאם."'
  time: 11/15/2021 8:48:24
- author: יובל מישורי
  keyword: מעלית
  length: 259
  story: כל פעם אני נדהם מחדש מהבורות של אנשים. אתה נכנס לבניין יוקרתי, בפרוייקט שרק
    הפרסום שלו עלה הון עתק. בלובי דאגו לשים עציצים, מראות נהדרות, וספריי בושם שנותן
    צצצצט פעם בכמה שניות, אבל לא יכלו לבדוק את הכפתורים במעלית? מי הדיסלקט שבחר את
    האות "ק" בשביל "כניסה"??
  time: 11/15/2021 9:47:20
- author: יובל מישורי
  keyword: מעלית
  length: 1441
  story: 'בשבוע הראשון שלו בעבודה הוא התאהב בה. היו לה זוג עיניים שהוא טבע בהן בכל
    פעם שדיברו. היה לה חיוך מושלם ושמחת חיים מדבקת שגרמה לכל מי שסביבה לחייך איתה.
    היא תמיד הריחה כל כך טוב. והשיער שלה... אחחח, השיער החלק שלה, מפל של בלונד אדמדם
    שגלש מעבר לכתפיים, אבל לא הסתיר את הגב המושלם שלה.


    הוא ידע שיש לה חבר, או ארוס. חייב להיות, בכל רגע נתון. בחורה כזו לא נשארת רווקה,
    ואם במקרה בר-המזל שאיתה עושה את השטות המוחלטת ועוזב אותה, תוך יום-יומיים היא כבר
    תמצא מישהו אחר בלי בעיה.


    הם לא עבדו באותו צוות, למזלו. אם זה היה המקרה, הוא לא היה מסוגל להתרכז בעבודה.
    המחשבה על להיות איתה באותו חדר הקפיצה את הדופק שלו, והוא נאלץ להרגיע את עצמו כל
    פעם שהם השתתפו באותה ישיבה.


    בהזדמנויות נדירות יצא לו לפגוש אותה במטבחון, והוא היה זורק לה איזו הערה סתמית,
    מנסה לכסות בעזרת סמול-טוק על הרגשות שמטלטלים אותו. פעם אחת, כשעמדו שניהם ליד מכונת
    הקפה וריח הבושם שלה חדר דרך נחיריו ושלח את דמיונו לפנטזיה רומנטית, כמעט נפל על
    ברכיו והציע לה את אהבתו הנצחית, אבל הוא הצליח לשלוט בעצמו.


    והנה הבוקר שניהם מחכים בלובי של הבניין למעלית. רק שניהם. הכוכבים הסתדרו בשורה
    כדי לתת לו שלושים שניות של קרבה אינטימית איתה. היא בודקת משהו בטלפון, ומידי פעם
    מרימה את מבטה ומחייכת אליו. ליבו כמעט קופץ החוצה מהחזה והוא מחליט שהוא חייב לנצל
    את ההזדמנות הזו ולומר לה את האמת.


    המעלית מגיעה ושניהם נכנסים. היא לוחצת על הכפתור "23", ואז פונה אליו ושואלת "לאיזו
    קומה אתה צריך?" תוך שהיא מחזירה את מבטה לטלפון.


    "גם אני... אממ... עשרים ושלוש." הוא נעמד בפינה ומביט בנעליו כל הדרך למעלה.'
  time: 11/15/2021 9:48:14
- author: גדי אלכסנדרוביץ'
  keyword: שממית
  length: 265
  story: '"בשביל להילחם בצבא ולהיפצע קשה הייתי טוב, אבל בשביל להתחתן? לא טוב!"


    "עם מי אתה רוצה להתחתן ולמה לא נותנים לך?"


    "אז ככה. כשנפצעתי במלחמה הראש התנתק מהגוף. כשהגוף צמח מחדש הוא היה... שונה. והראש
    שהגוף צימח היה... שונה. אבל גם דומה, מבין?"


    "אני... מבין את המדינה?"'
  time: 11/15/2021 10:49:28
- author: גדי אלכסנדרוביץ'
  keyword: טעות
  length: 249
  story: 'כשהחלטתי לעבור לחקור תחום שאני לא מבין בו מספיק - זו הייתה טעות


    כשביצעתי ניסוי בלי לוודא את אמצעי הזהירות המתאימים - זו הייתה טעות


    כשהניסוי יצר את הזומבי הראשון - זו הייתה טעות


    אבל כששלחתי את צבא הזומבים שלי לכבוש את כדור הארץ - זה כבר היה בכוונה'
  time: 11/15/2021 10:49:53
- author: גדי אלכסנדרוביץ'
  keyword: אגוז
  length: 263
  story: "\"אף פעם לא סיפרתי לכם מה עשינו אחרי שהשגנו את אגוז-חיי-האלמוות מלוקי הגנב.\
    \ ראשית חבטנו בו בפטיש; אחר כך השלכנו אותו מצוק; שילחנו בו את אש הדרקון; פוצצנו\
    \ אותו בדינמיט\" \n\n\"ואחרי כל אלו האגוז נפתח?\" \n\n\"האגוז? למה שנפתח אותו?\
    \ אנחנו כבר בני אלמוות. זה מה שעשינו ללוקי\""
  time: 11/15/2021 10:50:14
- author: גדי אלכסנדרוביץ'
  keyword: הליכה
  length: 253
  story: 'כשהייתי קטן ושוטטתי ברחובות בלילה קיוותי לשווא לראות את הולכי הירח שיוצאים
    מהבית בשנתם ומשוטטים ברחובות, אך לא ראיתי דבר.


    מאז הדור החדש של השעונים החכמים, שבכל לילה מקימים לצעדה את מי שלא סיימו את מכסת
    הצעדים היומית שלהם, כל שיטוט לילי הוא חגיגה עבורי.'
  time: 11/15/2021 10:50:38
- author: גדי אלכסנדרוביץ'
  keyword: לוח
  length: 265
  story: לוח החרס הבבלי העתיק הכיל שורות של מספרים שהתגלו בתור שלשות פיתגוריות. זה
    חולל מהפכה במתמטיקה, כי לא חשבנו שהבבלים ידעו למצוא כאלו. התדהמה האמיתית הגיעה
    כששמנו לב שבשולי הלוח כתוב "אין פתרונות לחזקות גבוהות מ-2. בידי הוכחה נפלאה לטענה
    זו אך שולי הלוח צרים מלהכילה".
  time: 11/15/2021 10:50:56
- author: גדי אלכסנדרוביץ'
  keyword: נמש
  length: 262
  story: 'ככל שגדלה, הופיעו יותר ויותר נמשים על פניה. התגובות לכך היו מעורבות: היו
    שהתייחסו אליה כאל אלה, המושיעה שתוביל אותם אל הארץ המובטחת; היו שהתייחסו אליה
    כאל שד. אחרי אלפי שנים במעמקי האדמה ללא קרן שמש, הם לא היו מוכנים לשמוע על כך
    שהגנטיקה סתם עושה תעלולים לפעמים.'
  time: 11/15/2021 10:51:14
- author: גדי אלכסנדרוביץ'
  keyword: אקלים
  length: 265
  story: הם קוראים לי בתפילותיהם "מוריד הגשם". לכו תסבירו להם שהגשם יורד מעצמו והתפקיד
    שלי הוא לעצור אותו. בפעם האחת שפישלתי הם סירבו להקשיב להסברים והאשימו את עצמם
    שהיו רעים. רק מה, עכשיו כשחם לי מדי מכדי להתרכז הם מסרבים להקשיב ובסוף יאשימו
    אותי. העדפתי אותם כמו שהיו פעם.
  time: 11/15/2021 10:52:01
- author: גדי אלכסנדרוביץ'
  keyword: מעלית
  length: 261
  story: "\"בחלל - קר. בשאול - חם. \nבחלל - שותים ואוכלים כדורים. בשאול - זוללים וחוגגים\
    \ בהימורים. \nבחלל - חייזרים קרים וקריסטליים. בשאול - שדים חמים ומחבקים\" \n\n\
    נאנחתי. הבנתי שמעלית השאול צריכה להתחרות עם מעלית החלל כי לשתיהן קוראים \"מעלית\"\
    , אבל מי קהל היעד? \n(כולם, מתברר)"
  time: 11/15/2021 10:52:33
