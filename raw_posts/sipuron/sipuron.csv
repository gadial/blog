Timestamp,"של מי הסיפור? (שם, כינוי, מספר כלשהו, כל דבר שיאפשר לחבר סיפורים שונים מאותו מקור)","לאיזו מילת מפתח הסיפור משוייך, אם יש כזו?",הסיפור!
11/1/2024 13:24:14,יובל מישורי,1. צלקת,"אחרי שגמרו, הוא שכב על גבו, התנשם והביט בתקרה. היא שכבה לצידו, נשענה על מרפק והעבירה את ידה הפנויה על עורו החם. היא ליטפה את השרירים עד שהגיעה לעיגול מחוספס מתחת לכתף.

""מה זה?"" היא שאלה והקיפה באצבעה את העיגול.

נשימתו עדיין לא סודרה לחלוטין, והוא הביט בעיניה לרגע לפני שהסיט את מבטו אל היד המלטפת. ""עזבי, זה כלום.""

""זה כואב?"" היא שאלה בשובבות ולחצה על העיגול. הוא נרתע, והיא מיהרה לשחרר את הלחיצה. ""אני מצטערת, זה היה בצחוק.""

""זו צלקת,"" הוא אמר. ""חטפתי כדור בקרב על פרטוריה. הרופא היה צריך לחפור כדי להוציא אותו משם.""

""מה, היית אז חייל?"" היא תמהה. במבט מחודש היא תהתה בן כמה הוא באמת. הוא הנהן וארשת של דכדוך עלתה על פניו. הוא הסתובב אל השידה, מפנה לה את גבו.

באור החיוור היא ראתה שהגב מנוקד בקווים קצרים ונקודות. אצבעותיה ליטפו בעדינות ועברו ממקום למקום, מציירות צורה משונה. ""ואלה?""

""רסיסים מפיצוץ של טיל מונחה ביוהנסבורג. שני חברים שעמדו לידי נהרגו, לי היה הרבה מזל.""

הוא שלח את ידו אל כוס הוויסקי שחיכתה על השידה, וגמע את המשקה בבת אחת. הוא חשש מהיום בו יצטרך להסביר לה על הצלקת האמיתית שהמלחמה השאירה בו."
11/1/2024 13:29:00,ענבר גרינשטיין,1. צלקת,"#סיפורונובמבר 1 2024 - צלקת

""הצלקת הזאת, בברך, היא מהיום שרצתי בחצר בית הספר ונפלתי על אבן,"" היא אמרה. ""וזאת, באצבע, מנשיכה של ארטו הכלב, כשהיה גור."" היא המשיכה למנות את הצלקות שלה, במבוכה שאיכשהו הייתה מהולה גם בסוג של גאווה. ""זאת בזרוע, מהציפורניים של קיוורין החתולה, לא באשמתה,"" היא מיהרה להוסיף. ""זאת מפציעה בצבא. כלומר מתורנות מטבח."" היא חייכה כשראתה אותן נעלמות אחת אחת. אין יפה בעיני מגוף פגום. גוף שעבר דברים, אבל היא ביקשה, אז הסכמתי.

""וממה זאת?"" שאלתי והצבעתי. 

""זאת?"" היא נראתה מבולבלת. היא מיששה את העור החלק שמעל הלב. ""אין לי פה צלקת.""

""כאן, בפנים,"" אמרתי והנחתי יד מאחה על מפתח הלב שלה. נשימתה נעתקה.

""לא!"" היא אמרה. ""את הלב השבור תשאירי.""

"
11/1/2024 13:30:57,Chasing rabbits,1. צלקת,"מול המראה הוא חייך לעצמו והרים לגובה עיניו מחט שתלש ממזרק. גוש קטן ישב מתחת לזווית הפה שלו, עמוק בתוך עורו, והגיע הרגע לתקן.

עווית כאב קטנה גרמה לו לרעוד בזמן שנעץ את המחט אבל הוא לא נרתע, מעמיק עד כסנטימטר וחצי פנימה. זרם הדם לא נתן לו לראות האם הצליח במשימתו ועל כן החליט לעבור ללהב שלקח מסכין גילוח שבורה. כשהיה צעיר יותר היה משתמש בשברי זכוכית אך היו להם את חסרונותיהם. בתנועות חדות ומדויקות הוא חדר דרך שכבות העור, צובט מידי פעם בשביל לבדוק האם יצא דבר מה, אבל כל שקיבל היה עוד דם שניגר אל צווארו.

הוא חייך. זו לא תהיה הצלקת הראשונה על פניו, וגם לא האחרונה, וביחד הן יצרו את מפת הניצחונות הקטנה שלו. ציסטות, ראשים שחורים, נקודות חן. והדם היה אך ורק תזכורת, סימן לניקיון שבוצע כהלכה."
11/1/2024 15:55:59,נטע הימן מינה,1. צלקת,"גבר כשהאירוע התחיל היה ברור לה ולכולם שזה ישאיר צלקת ענקית, אבל היא לא דימיינה לעצמה שאחרי כל כך הרבה זמן, הפצע לא יתחיל אפילו להגליד."
11/1/2024 15:57:17,גל חיימוביץ,1. צלקת,"""הגבות יותר צרות, ויש לה צלקת מעל עין ימין."" הבטתי בתמונת הפורצת שיצרה ה-AI של משטרת ישראל, ומשהו היה מוזר. תווי הפנים התאימו; גם השיער ואפילו החיוך הנכלולי. אבל הצלקת צוירה לא נכון.
 ""כן,"" אמר לי השוטר, ""היא קראה הארי פוטר.""
"
11/1/2024 16:09:12,Barzel (barzel.bsky.social),1. צלקת,"ד""ר שרה עקבה אחרי הצלקת הישרה לאורך הרקה שלה באצבעות רועדות. בניגוד לצלקות הניתוח הגסות של העבר, זו הייתה ישרה לחלוטין - קו כסף מתחתי שהחזיר את אור המסך שמולה.
הממשק העצבי שמתחתיו היה שווה את כל הכסף והמאמץ שהשקיעה בלהשיג אותו.

""אבחון סופי הושלם"", צלצל עוזר הבינה המלאכותית שלה.
""יחס דיחסת זיכרון: 98.7%. אזהרה: מתקרב לקיבולת אחסון מקסימלית""

שרה התעלמה מהאזהרה. היא התעלמה מזה שבועות, המוח האנושי לא נועד להחזיק כל כך הרבה נתונים, אפילו עם ממשקים עצביים ושתלי אחסון מהשורה האחרונה, אבל היא הייתה זקוקה לכל פיסת זיכרון, לכל שבר של מידע שהיא יכולה לאסוף על פרויקט Soulkiller.

לפתע, דלת המעבדה נפתחה מאחוריה. בפתח הדלת עמד המנהל האנאקו ולצדו שני קציני אבטחה של התאגיד, מלאים בשתלי כרום ותוספות מכף רגע ועד ראש - יחידת אבטחה עלית ובלתי ניתנת לעצירה.

""שרה"", אמר האנאקו, קולו רגוע באופן מלאכותי.
""מערכות הניטור שלנו זיהו גישה לא מורשית לקבצים מוגבלים. קבצים בנושאי תופעות הלוואי. קבצים של הפרויקט.""

ידה של שרה הלכה שוב באופן אינסטנקטיבי אל הצלקת. ""לאנשים יש זכות לדעת! 300 נבדקים האנאקו, 300 אנשים שלא יכולים ליצור זכרונות חדשים בגלל מה שעשינו להם!"".

""יש סיבה טובה שהתיקים האלו מסווגים, את יודעת זאת, ובכלזאת היית כאן וחתמת על כל הטפסים והוויתורים כדי להיות בחזית הקדמה האנושית"" האנאקו צעד קדימה. ""טכנולוגיית הדחיסה העצבית עוד לא הייתה מוכנה. אבל תחשבי על הפוטנציאל - היכולת להוריד ולאחסן אישיות וזכרונות של תקופת חיים שלמה, לשמר באמת את התודעה האנושית, להעביר אותה מגוף לגוף ולחיות לנצח.""

""אבל באיזה מחיר?"" שרה נסוגה, מרגישה את עומס הנתונים בראש. שמות. פרצופים. עדויות. עדות.
""אתה עדיין מנהל ניסויים נכון? גם אחרי מה שקרה לקבוצה הראשונה?""

הבעת פניו של האנאקו התקשתה. ""אבטחה, נא ללוות את ד""ר שרה למעצר. פרוטוקול מחיקת זכרון סטנדרטי"".

"
11/1/2024 16:17:24,ליאורי,1. צלקת,"היו הרבה מאוד יתרונות להתחדשות התאית המהירה, אבל היה לה חיסרון אחד מבחינתה.
לכן היא שמה לעצמה תזכורת קבועה ודאגה לקלף את הגלד בכל פעם מחדש לפני שהספיק להחלים."
11/1/2024 17:26:08,איילת נתנאל,1. צלקת,"
כמה היא אהבה את אבא שלה. הזכרונות ממנו כל כך חיים ובועטים, למרות שכבר שנים אינו נמצא עימה. כשהיתה בת חמש או שש הוא נעלם מחייה, משאיר אחריו שובל זכרונות של אפטרשייב וגעגועים. היא זכרה את הריח העדין, הכמעט סבוני שהיה מורח על לחייו לאחר הגילוח. היא אהבה להסתכל עליו מתגלח; איך היה מעמיד את מברשת הגילוח על השיש, פותח את זרם המים ומכוון אותם לטמפרטורה הנכונה, כך שלא יהיו קרים או חמים מדי, שיהיו במידה הנכונה. לאחר מכן היה מרטיב את המברשת, שם עליה את קצף הגילוח ומורח אותו על זיפיו. היא היתה מסתכלת עליו כמהופטנת, נדהמת איך זיפיו השחורים מתכסים קצף לבן ששיווה לו מראה שונה. לקצף היה ריח עמוק, כבד, שחדר לנחיריה והתיישב בהם גם בימים שאחרי. הריח הזה התערבב עם ריח הטבק מהמקטרת ועם ריח הזיעה שדבק בבגדיו לאחר יום העבודה. ערבוב הריחות סחרר אותה, וגם שנים לאחר מכן כאשר תריח אחד מהם  היא תרגיש שוב בבית. תחושה שאינה מובנת מאליה.

""לאן הוא נעלם?"" שאלה את עצמה ואת אימה פעמים רבות אך אימה, שהיתה פעם צחקנית, נותרה שותקת. בנערותה בילתה שעות רבות בקריאת ספרים, ואהבת במיוחד את ""אורה הכפולה"". אם אלו מצאו הורים אולי גם לה יש סיכוי. היא בילתה שעות בתכנון תכניות ובנסיונות עקרים להשיג רמזים שיעזרו לה להרכיב את הפאזל שהיה חייה. היא בנתה תרחישים שונים, בחלקם נדד אל ארצות רחוקות, ובחלקם הקריב את חייו למענן. בחלקם היה גיבור על שהציל נפשות טועות, ובחלקם נעלם כאילו בלעה אותו האדמה. באף תרחיש לא העלתה בדעתה כי הקים משפחה עם אשה אחרת וילדות אחרות מביטות בו מתגלח. היא רק ידעה שאם תפגוש אותו אי פעם היא תזהה אותו על פי עיניו הכחולות, ועל פי הצלקת הקטנה בתחתית סנטרו שנותרה, כנראה מפני שלא היה מרוכז, בפעם האחרונה שצפתה בו מתגלח.
"
11/2/2024 2:30:50,הילה בניוביץ'-הופמן,1. צלקת,"הוא כבר לא נעלב כשאיזה ילד צחק עליו, או כשמישהו אמר שיש לו פה מוזר. גם המילים ""מום מולד"" כבר לא הפריעו לו כל כך. 
אבל לפעמים, כשהיה נוגע בצלקת, היה מצטער על כך שאיבד את ההזדמנות להיות ארנב אמיתי."
11/2/2024 9:43:10,ערןכץ,1. צלקת,"ככל שעברו השנים הילדות שלו התפוגגה ממאגרי הזכרון. אבל הצלקת בגב היד נשאה בתוכה את הקיץ האחד, המתוק, שבילה אצל הדודה בקיבוץ. הוא ישב בתוך הערפל וליטף אותה הלוך ושוב."
11/2/2024 10:20:42,נועה זהבי רז ,1. צלקת,"את שמה קיבלה צלקת כמקובל בגיל עשר, בטקס משפחתי חגיגי. היא זכתה לו לא בשל חשש צלקת שתעטר את פניה, אלא בשל נטייתה להותיר צלקת בלב כל מי שפגשה. 

כן כן, כבר בגיל עשר היא הייתה ילדת פלא, עם מוח חד כתער, הומור מרושע, וחיבה מיוחדת לפיצוצים קטנים ובלתי מזיקים. 

יום אחד, בעודה מנסה לשדרג את הטוסטר שלה למכונת זמן (הניסוי זכה לתוצאות מעורבות שכללו בעיקר עשן), צלקת נתקלה בשידור מוזר מגיע מכוכב הלכת חילזון. השידור כלל חיזר עם אנטנות ארוכות במיוחד, שביקש עזרה דחופה בפתרון משבר אנרגיה חמור.

""נשמע כמו אתגר!"" חשבה צלקת, ושלחה בחזרה הודעה לחיזר: ""אל דאגה, צלקת כאן! תוך כמה ימים אני חוזרת אליך עם פתרון.""

היא ארזה מזוודה קטנה, שכללה ערכת כימיה, פטיש, וארנב מחמד בשם פרופסור שפם (כמו כן, היא לא לקחה מגבת). היא תכננה להשתמש במעבורת החלל הישנה של סבא שלה, שחנתה בחצר האחורית (סבא שלה היה אסטרונאוט בדימוס, עם חיבה מיוחדת לגרביים צבעוניים).

הטיסה לחילזון היתה רצופת תקלות. פרופסור שפם לעס את חוטי החשמל, צלקת כמעט גרמה לפיצוץ בעת שניסתה לחמם את ארוחת הצהריים שלה (שעועית אפויה, טוב ששאלתם), והיא גילתה שהיא שכחה לארוז תחתונים להחלפה.

כשהגיעה לחילזון, קיבל את פניה החיזר המודאג. ""ברוכה הבאה, צלקת! אנחנו נואשים! מקור האנרגיה שלנו, גביש הקווארק, נגנב על ידי שודדי החלל האימתניים, הברומגים!""

""ברומגים?"" צחקה צלקת. ""איזה שם מגוחך לשודדי חלל! אל דאגה, אני כבר אמצא את הגביש שלכם.""

אחרי חקירה קצרה (שכללה פיצוץ קטן במסעדה מקומית), צלקת גילתה שהברומגים החביאו את גביש הקווארק בתוך פסל ענק של חתול. היא החליטה להשתמש בפטיש שלה כדי לשבור את הפסל, אבל אז קלטה שזה רעיון גרוע מאוד.

במקום זאת, היא השתמשה בערכת הכימיה שלה כדי ליצור חומר דביק במיוחד, שאותו מרחו על פרופסור שפם. הארנב המסכן נורה לעבר הפסל בעזרת רוגטקה מאולתרת, נדבק לפסל, ומשם שלף את גביש הקווארק בעזרת שיניו החדות (אף ארנב לא נפגע במהלך כתיבת סיפור זה, או אחריו).

הברומגים, המומים מהתבונה והערמומיות של צלקת (ובעיקר מהארנב המעופף), נכנעו מיד. צלקת החזירה את גביש הקווארק לחייזרים, והם הודו לה בהתרגשות.

לפני שעזבה את חילזון, צלקת קיבלה מתנה מהחייזרים: זוג גרביים צבעוניות במיוחד, שהזכירו לה את סבא שלה. היא ופרופסור שפן חזרו לכדור הארץ, עייפים אך מרוצים, מוכנים להרפתקה הבאה שלהם.
"
11/2/2024 10:30:13,שרון גינת,1. צלקת,"
הנערה ישבה על כיסא עץ קטן, ולידה כן ציור מלוכלך למדי.

התיירים שעברו לידה, השתהו לרגע קט ליד ציוריה ומיד המשיכו הלאה, לדוכנים הבאים.
היא לא פצתה פה, לא הזמינה אותם להביט בציוריה, ואף ליצור קשר עין לא ניסתה. 

אגלי זיעה נצצו על מצחה, וליחלחו את כפות ידיה. מדי פעם ניגבה את ידיה במכנסיה, על מנת שתוכל להמשיך ולאחוז בעפרונותיה, ולרשום בזריזות סקיצות של העוברים ושבים בטיילת.

הנה עוברת מטרונית כבודה, לבושה בטייץ מנומר, וחולצתה נוצצת בשמש הקופחת.
הנערה שרטטה בזריזות את צדודיתה הנאה של הגברת, ואף כי פרטי הרישום היו מועטים, נראה היה כי קלטה בהינף קל של עיפרון את דמותה הססגונית של האישה.

והנה זוג צעיר מחובק, למרות החום העז. אהבה טרייה נשקפת מעיניהם הנוצצות.

לפתע שמעה קול רך וגבוה מאחוריה.
""את מציירת נהדר!""

היא הסבה את ראשה בבהלה, וראתה בחור צעיר בכיסא גלגלים, מציץ מעבר לכתפה על רישום הזוג המאוהב.

""תודה"", ענתה. מבוכה קלה בקולה. עיניה משוטטות סביב על מנת שלא להתמקד בגפיו המשותקות והמצומקות.

""הלוואי שיכולתי לצייר כמוך"", אמר בחיוך.

היא משכה בכתפיה, ""ניסית פעם?""

הנער נשא את כפות ידיו כלפי מעלה. אצבעותיו היו מעוותות ומעוקלות כלפי פנים.

""אני מצטערת"".

""לא יכולת לדעת"".

הם שתקו לרגע, וסקרו זה את זו בעדינות.

""לא חם לך ככה? אני הייתי מתבשל בלבוש כל כך ארוך"", העז לשאול לבסוף.

""חם""

""אז למה?""

היא היססה לרגע. 
משהו בנער הזר והמוזר הזה נסך בה בטחון, באופן מפתיע.

""יש לי צלקות"", הודתה לבסוף והפשילה בזהירות את שרוולה.

הוא לא שאל איך ומתי זה קרה, והיא לא סיפרה.

""גם לי יש. מתערב איתך שהרבה יותר ממך. עברתי לא מעט ניתוחים בילדותי"", אמר, ""שנעשה תחרות?""

""על מה מתערבים?"", צחקה לראשונה, ושיניה התנוצצו בשמש כפנינים קטנות.

""אם אני מנצח, אבקש שתלמדי אותי לצייר כמוך. מה תרצי ממני אם אפסיד?""

היא השפילה מבטה לכמה רגעים.

""מצטער אם הלחצתי אותך"", אמר בשקט, ""לא התכוונתי"".

הנערה הישירה מבטה לעברו. דמעות נצצו בעיניה.

""אם אני אנצח, ארצה ללמד אותך לצייר, אם נאה הדבר בעיניך"", ענתה.
"
11/2/2024 10:32:50,נועה זהבי רז ,2. נשימה,"הדלת נטרקה ברעש מחריש אוזניים, והותירה את ליאור לבדו בחדר החשוך. נשימתו נעתקה. הוא ידע שהוא לכוד. החלון היה נעול, הדלת מוגפת, והטלפון שלו, כמובן, נותר על השולחן במטבח.

ליאור גישש באפלה אחר מתג התאורה, אצבעותיו רועדות. אור צהוב חיוור הציף את החדר הקטן, חושף קירות מתקלפים ורצפה מאובקת. לא היה שום רהיט, שום חפץ, שום דבר מלבד דלת אחת נעולה.

הוא ניסה להיזכר איך הגיע למצב הזה. שעה קודם לכן, צעד ברחוב סואן, בדרכו חזרה מהעבודה. דקירה חדה בצווארו, ואז חושך. כשפקח את עיניו, מצא את עצמו כאן, בחדר המוזר הזה, ללא מושג מי הניח אותו שם או מדוע.

ליאור ניסה לפתוח את הדלת, אך היא הייתה נעולה היטב. הוא חבט בה בכוח, צעק לעזרה, אך לשווא. הדממה בחדר הייתה מחרישה, רק קול נשימותיו הכבדות שבר את השקט.

לפתע, נשמע רחש קל מתחת לדלת. ליאור קפא על מקומו, ליבו הולם בחוזקה. מעטפה דקה וחומה החליקה מתחת לדלת. הוא הרים אותה בידיים רועדות, פתח אותה, ובתוכה מצא פתק קטן ועליו כתוב: ""המשחק מתחיל עכשיו.""

ליאור הרגיש צמרמורת עוברת בגופו. הוא לא ידע מי עומד מאחורי המשחק המטורף הזה, אבל דבר אחד היה ברור: הוא חייב למצוא דרך לצאת מהחדר הזה, ומהר.

שעות חלפו. ליאור ניסה כל דרך אפשרית לפתוח את הדלת או את החלון, אך ללא הועיל. הוא היה מותש, רעב, וצמא. הייאוש החל לכרסם בו.

לפתע, הבחין בלוח רופף על אחד הקירות. הוא משך בו, והלוח נפתח, חושף פתח צר ומחניק. ליאור היסס לרגע, אך לא הייתה לו ברירה. הוא זחל לתוך הפתח, והלוח נסגר מאחוריו.

הוא מצא את עצמו במסדרון חשוך וארוך. הוא החל לצעוד, לא יודע לאן המסדרון מוביל. לפתע, שמע קול צעדים מתקרבים. הוא קפא על מקומו, נשימתו נעתקה.

דמות גבוהה וכהה הופיעה בקצה המסדרון. ליאור לא ראה את פניה, אך ידע שהסכנה קרבה. הוא הסתובב ורץ, רגליו נושאות אותו קדימה, אל הלא נודע.

הוא רץ ורץ, עד שהגיע לקצה המסדרון. שם, מצא דלת נוספת. הוא פתח אותה בכוח, ונכנס פנימה.
הוא מצא את עצמו בחדר גדול ומואר. במרכז החדר עמד שולחן ערוך, ועליו ארוחה מפוארת. ליאור התקרב לשולחן, לא מאמין למראה עיניו.

קול בלתי מוכר נשמע מאחוריו. ""אני שמח שמצאת את הדרך לכאן,"" אמר הקול.

ליאור הסתובב וראה גבר מבוגר, לבוש בחליפה יקרה, פניו חתומות.

""מי אתה? ולמה הבאת אותי לכאן?"" שאל ליאור, קולו רועד.

הגבר חייך חיוך קר. ""אני אביך,"" אמר. ""והבאתי אותך לכאן כדי שתלמד לקח.""

ליאור בהה בו בתדהמה. ""אבי?"" מלמל. ""אבל... אבל חשבתי שאתה מת.""

""טעית,"" אמר הגבר. ""חיכיתי לרגע הנכון לחזור לחייך.""

הוא התקרב לליאור, עיניו נוצצות. ""ועכשיו,"" אמר, ""הגיע הזמן שתשלם על חטאי אמך.""

ליאור לקח נשימה עמוקה. הסוף.
"
11/2/2024 10:46:50,גל חיימוביץ,2. נשימה,"יענקל'ה עצר את הנשימה למשך 103 שניות שלמות. כשלא הצליח להחזיק יותר, הוא ניסה לנשום רק דרך הפה. זה לא עזר לו.
זה לא מומלץ להפליץ כשאתה סגור בחליפת חלל, תלוי בין שמיים וארץ. 
לפחות הנוף עוצר נשימה. 
"
11/2/2024 11:01:50,אפריל,,"אוקטובר 23

אוקטובר. דפקתי בדלת, לא היה מענה. יללת חתול וחריקת שריטות ציפורניים בדלת צרמו את אזני. הדלת זזה מעט ופס אור דק נשפך החוצה. פתחתי את הדלת שלהפתעתי לא הייתה נעולה. לוליטה רצה אלי, ליטפתי את ראשה. היא מהרה להוביל אותי לפינה בה מונחים כלי האוכל והשתייה שלה שהיו ריקים. מילאתי אותם. נשענתי על מעקה המרפסת בגבי לים, והבטתי בלוליטה שבלסה ברעב גדול את תכולת הקערה. רוח שרבית נשבה ופזרה דפי מכתב, שנכתב בכתב יד. אספתי את הדפים, כשסיימתי לקרוא, סרקתי את הבית במבט אחרון שהיה מרוקן מחיים. בדרך לשדה התעופה בכיתי לראשונה.
"
11/2/2024 12:22:53,איתי סופר ,1. צלקת,"- קוראים לי דוריאן, ואני סובל מעורנטולפגמימטיס.
- אוהבים אותך דוריאן
במעגל ההקשבה ישבו באותו הרגע שמונה גברים ונשים. ההשתתפות בסבל נשמעה במלמול מפיהם של שניים או שלושה.
- תסמונת עורנטולפגמימטיס היא סבל אחד מתמשך, אל תהיו כאלה
- אוהבים אותך דוריאן!
- זה נראה נחמד להיראות בן 20, ועוד בלי ניתוחים ובלי למרוח שלושה סוגי קרמים פעמיים ביום, אבל זה לא...
המנחה עוד שמרה על ארשת פנים מזדהה, אבל גם היא התייחסה אליו כאל תנין בוכה.
- תרצה לפרט לנו? אני לא בטוחה שכולם מכירים את המחלה ואת השפעתה.
- טוב. ניסיתם פעם להתקבל למשרת אוצר במוזיאון הבריטי? או מנהל מכרה באיזו קולוניה באפריקה? כולם מתרשמים מאוד מהקורות חיים שלי, וכשהם רואים אותי - הם מציעים לי רק משרות סטודנט במקרה הטוב.
שתיקה השתררה בחדר. דוריאן נתקע. ההזדהות לא באה. המנחה ניסתה לעורר את השיחה.
- קושי בהשגת עבודה הוא אמנם מכשול לא קטן, אבל אני בטוחה שאתה סובל מעוד דברים. יש עוד משהו שתרצה לשתף?
- תראי, כשאני נפגש עם אנשים בכל מיני מפגשים חברתיים, כולם מראים לי את הצלקות שלהם. אחד מנפילה מסוס, אחד מתאונת סיף, אחד מקטטה המונית בפאב, עוד אחד ממכרה. הכל קרה לי, ואפילו יותר מזה, אבל לא מאמינים לי.
עוד סלב שכל העולם שלו מורכב מעצמו ומהחוויות שלו, אין לי כוח אליו.
- ומי שסובל מעורנטולפגמימטיס לא מצטלק?
- בדיוק
- אם ככה, כשאנחנו מסיימים, אני אפנה אותך למישהו שמסדר צלקות גם לאנשים שסובלים מעורנטולפגמימטיס. תחזור אלינו בשבוע הבא ותשתף אותנו בשינוי."
11/2/2024 13:43:58,ליאורי,2. נשימה,"היא אהבה יוגה.
איבריה לא נזקקו לתחזוקה מהסוג הזה - רק לניקיון מאבק ועדכון תוכנה מדי פעם בפעם. פשוט משהו בתרגילים המשונים שעשע אותה וגרם לה הנאה.
היא אפילו הצליחה להיראות מתאמצת בתנוחות כמו  אקה-פדה-ראג׳ה-קפוטאסנה, אבל הקושי האמיתי היה לזכור לחקות נשימה לאורך כל השיעור."
11/2/2024 16:36:52,איתי סופר ,2. נשימה,"15 מאוזן: 'מחזור האוויר בגוף'. 5 אותיות, נגמר ב ה'. נחזור לזה אחר כך. 'מחזור האוויר בגוף'... 'אוירה'? ... אין לי כוח לתשבצים...
הוא שאף אוויר לאט לאט דרך הנחיריים. 4 פעימות. עצר פעימה. נשף את האוויר לאט לאט דרך הפה. 4 פעימות. התרווח. הוא למד שזה עוזר להירגע, לא זוכר ממי. ושוב, שאיפה. איטית איטית. שקטה הדופק כבר ירד קצת. ונשיפה. הראש עדיין ריק. 15 מאוזן, נגמר ב ה'... ואז הכריז בשקט נפשי עילאי: כוס אמק, אני מעדיף סודוקו."
11/2/2024 17:53:00,Chasing rabbits,2. נשימה,"טיפ קטן לסובלים מחרדות
כמות השאיפות שתקח בחייך לא בהכרח זהה לכמות הנשיפות"
11/2/2024 22:34:07,הילה בניוביץ'-הופמן,2. נשימה,"""אז מה למדנו מכל זה?"" שאל מלאך המוות.
""שצריך להקשיב למלצרים ולא לזלזל בהם,"" השיב הגבר בקול נכאים. הוא והמלאך התבוננו מטה על גופתו בזמן שהפרמדיק הפעיל שוב ושוב את הדפיברילטור.
""אמרתי לו להיזהר ולא לשאוף כשהוא אוכל את הטירמיסו,"" אמרה המלצרית בדמעות. ""זה מלא אבקת קקאו""."
11/3/2024 7:42:48,פשחקש,3. ג'לי,"עכשיו כשהדור הרביעי לשואה כבר כאן, מרגיש את גלגולו החדש של השטן על נפשו ובשרו, כשניצולי המחנות האחרונים כבר אינם - בשלה העת להודות שהם היו בלתי נסבלים. 
גיבורים בעל כורחם שראו את הדברים הנוראים מכל, שרדו בקושי ובאו לכאן, שארית פליטה. להילחם ולבנות את הארץ כשיסודותיה בנויים על פוסט טראומה ואטימות רגשית - כלפי עצמם, אחד לחברו, לילדיהם. ""לא מדברים על זה"" כבר ממזמן יצא מהקשרו המקורי. לא מדברים על המחנה או על הבריחה או על זה שסבתא גנבה וסבא רצח, על זה שגם אחרי שעלה סבא לא היה בבית אלא במחנות צבאיים, עסוק בלחטוף סרטן במפעלים ולמות בטרם עת מהרעל של הצבא שלנו. לא מדברים שכשהיה בבית - חינך בכח הזרוע. ככה שאבא לא מוציא מילה בבית גם היום. לא מדברים על ההומור האלים של סבתא המגניבה והמצחיקה שצחק על כל מה שכואב ודקר דקירות קטנות כל פעם מחדש. כשבבית היא התעוררה מסיוטים למרות הכדורים שלקחה כל חייה. על הקיבוצים ובתי הילדים וניכור רגשי שחילחל במורד הדורות. פאק איט - אני דור שלישי עם דרכון פולני ותיק ארוז למקרה של מתקפה עם סרטים בראש על עבר ועתיד באירופה. 
לא מדברים על הזמן המשפחתי אצל סבתא. הארוחות. אני זוכר אותן כילד. מזרח אירופה בצלחות פורצלן בלב רמת גן. הכריחו אותי ""לטעום"". תמיד חיכה כבד קצוץ אפרפר בצלחת כבר כשהגענו, אלוהים יודע ממתי. מרק. עוף. תפו""א. הכל מדוד. לשמחתי - אפפעם לא מספיק לכולם. 
לקינוח אם סבתא החליטה לפנק - ג'לי."
11/3/2024 7:57:28,עינבל ויסמן ,3. ג'לי,"בצד השני עמדו חבריה לטיול וחיכו.
היא רצתה להיות שם, איתם, אבל בינה לבינם ערוץ עמוק וסלעי וגשר מתוח ביניהם.
והיא שונאת גבהים, שונאת גשרים ושונאת לפחד. וכל אלו ביחד הופכים את רגליה לג'לי, ועם ג'לי אי אפשר להתקדם.
#סיפורונובמבר 
3"
11/3/2024 8:00:01,עינבל ויסמן ,1. צלקת,"מיששתי בלי לראות את הסיכות שחיברו את שני עברי הבטן שלי בחזרה ביחד.
זה כואב?
זה לא. זה רק מגרד נורא עד שבא לי לתלוש את הסיכות החוצה.
אם תגרדי תיהיה לך צלקת.
ואם אני לא אגרד?
גם.
"
11/3/2024 8:01:23,עינבל ויסמן ,2. נשימה,"כמה בריכה נצליח לצלול בלי לעלות?
קופצת למים, לא קפיצת ראש, קפיצת רגליים. הרגליים נוגעות ברצפת הבריכה ואנחנו מתקפלות לישיבה מזרחית על הקרקעית, מסתכלות אחת על השניה יוצאות לדרך התת מימית שלנו.
הכי קרוב לקרקעית הבריכה, מי שמצליחה גם לגרוף בדרך קוקיות שאיבדנו קודם, מרוויחה.
בערך באמצע הבריכה אני מרגישה את הנשימה משתוקקת, ומתחילה להתל בה. אני עושה בכאילו, יונקת אויר דמיוני בפה סגור ונושפת אותו לתוך הלחיים שלי. זה מעניק לי עוד כמה רגעים לפני שהיא משתלטת עלי, והרגליים בועטות את רצפת הבריכה לצד אחת ואת הגוף שלי החוצה לאוויר. 
הכי הרבה שלי עד עכשיו! 
כמעט בריכה שלמה! 
אני מתפוצצת מגאווה, ואז אני רואה את אדווה ממשיכה עד המעקה ורק אז עולה לנשום.
"
11/3/2024 9:54:00,תגקאי,1. צלקת,"1.11 // צלקת

הילדים התקבצו סביב תיאודור בציפייה דרוכה. כמו בכל יום שלישי לאחר ארוחת הערב, הוא נכנע להפצרותיהם ונאות לספר על אחת מהרפתקאותיו. למרות עייפותו הרבה היום, היה איש של כבוד – והבטחה היא הבטחה.
מזווית עינו קלט את אחד הנערים המבוגרים ואת מליסה מקשיבים בעניין, אף שהעמידו פנים שסיפורי ה""זוטות"" שלו, כלשונם, אינם ראויים לתשומת ליבם.
הסופה המשיכה להכות בחלונות הספרייה, מבזיקה בגוון הכחול המיוחד לימי שלישי. בימים אחרים, כשנודד חדש היה מצטרף למקלט, היה ערפל לבן וסמיך ממלא את החלונות – אך לא היום.
""תיאודור, בבקשה!"" קראה מגי מהספה הסגולה המרופטת, חיוך חסר שתי שיניים מאיר את פניה. ""ספר לנו איך קיבלת את הצלקת שעל היד!""
תיאודור התרווח בכיסאו, עצם את עיניו והחל לגולל את סיפורו בקול רך. ""בואו נראה... כבר סיפרתי לכם על גמלי הברונזה, על מפלצת הים הנוראה ועל החוף העשוי מאבנים טובות, נכון?""
גל של מלמולי התרגשות חלף בין הילדים. תיאודור חייך, וגמל בליבו החלטה. ""אם כך, הגיע הזמן לספר לכם כיצד פגשתי את אשתי.""
""הייתה לך אישה?"" התפלא רוי.
""הנח לי לספר."" קולו היה שקט אך מהדהד, וכעת השתררה דממה מוחלטת. אפילו פצפוץ האש באח נדם. ""אחרי שבועות של נדודים במעמקי האי שחולו עשוי אבנים טובות, בהם תיעדתי למעלה מחמישה סוגי עצים חדשים, שמעתי אוושה בעץ התמר שמעליי.
""באותם ימים כבר הייתי רגיל לאוושות בעצים – תמיד היו לטאות סקרניות שהביטו בי בשעה שרשמתי בפנקס התיעוד שלי."" הוא משך בכתפיו באדישות מעושה כשהילדים השמיעו קריאות התפעלות. ""לא טרחתי להביט למעלה. אך לא הספקתי לצעוד שלושה צעדים, והעולם התהפך – נלכדתי במלכודת חבלים!""
חיוך קטן מתח את שפתיו הדקות. ""הרגשתי שחלפו שעות עד שהיא הגיעה, אך למעשה היו אלה דקות ספורות. היא שלפה סכין ארוכה ושחררה אותי. נחתתי על הקרקע בחוסר חינניות משווע, מתגלגל וצורח כחיית בר פצועה."" צחוק השתחרר מבין שפתיו והאיר את עיניו. ""נפצעתי ביד מהנפילה, כך שהייתה סיבה טובה ליללותיי, אך בשבילה—""
שקט בלתי נעים השתלט על החדר. קולו של תיאודור נסדק קלות והוא מיהר לכחכח בגרונו.
""בשבילה הייתי נופל ממלכודת החבלים שוב ושוב, שני תריסר פעמים, רק כדי לשמוע את קול צחוקה פעם אחת אחרונה."" הוא לקח נשימה עמוקה. ""היא צחקה על גבר מסכן בשעת כאבו, וצחוקה היה כה צלול ומתגלגל שמצאתי את עצמי צוחק איתה, בעודי אוחז ביד אחת את זרועי המדממת. היא הייתה כה יפה. היא הייתה הכל.""
הוא העביר מבט בין הילדים שסביבו וסיים בשקט: ""ואם היא הייתה כאן, הייתה מכריזה שהגיעה השעה לחזור למיטות.""
רטינות וקריאות מחאה נשמעו סביבו, אך הוא כבר לא הקשיב. מחשבותיו נדדו אל אשתו, בעוד אצבעותיו משייטות על הצלקת שבזרועו, ועיניו נעצמות לאיטן."
11/3/2024 10:09:14,DipoKili ,1. צלקת,"זה תמיד היה ככה.
תמיד הוא הופיע ביום אמצע החורף ולמחרת נעלם.
אף אחד לא זוכר אותו חוץ ממני.
אבל הדבר היחיד שאני זוכר עליו, זה שיש לו צלקת לכל אורך העין.
הוא מעולם לא דיבר או יצר קשר עם מישהו מאיתנו.
הכפר שלנו הוא מקום שלו ולא מזיק.
אבל תמיד ידעתי שעמוק למטה מתחבאים סודות אפלים.
לכן שמרתי על פרופיל נמוך עד שאפגוש אותו שוב.
ואכן היום הזה הגיע.
הוא הופיע שוב בכפר והתהלך לאורכו ולרוחבו.
עקבתי אחריו עד לאוהל שמעולם לא ראיתי.
נכנסתי פנימה ונדהמתי.
אט אט הגבר הפך לאישה יפיפיה ואת הצלקת כיסתה רטייה.
היא כיוונה אליי סכין, מסמלת לי להתרחק מהאוהל שלה.
מרוב הלם לא הצלחתי לזוז.
ואז לראשונה שמעתי אותה מדברת.
""תעוף מפה או שהראש שלך יעוף מפה"".
במקום לסגת אחורה הרגשתי תחושה משונה דוחפת אותי קדימה, מצמידה את צווארי לסכין.
היא הרחיקה את הסכין ממני בבהלה.
שפתיה נפתחו כאילו היא מתכוונת לומר משהו, אך רק אד ירוק יצא מפיה והתגבש.
זה היה מראה עוצר נשימה."
11/3/2024 10:40:29,איתי סופר ,3. ג'לי,"פרופסור מקס הכניס את הצלוחיות למקרר, החזיר את מגש המבחנות האחרון, הסיר את כיסוי הראש, הסיר את משקפי המגן, ויצא למטבחון. הוא שוב שכח להזמין צוהריים, וגם לא שם לב שמזמן כבר לא צוהריים. נשארו רק שאריות של הארוחות של האסיסטנטים מכל השבוע. מה יש לנו כאן? עוד פעם מוקפץ? קוסקוס? הודי? מקס הוציא יוגורט תות והניח על השולחן. הוא העיף עוד מבט במקרר. יש כאן רגל קרושה מהפונדק של בז'ז'ינה! רגע... מה יקרה אם אני אשלב עם היוגורט תות?"
11/3/2024 12:01:24,שירלי ק,1. צלקת,"שנים לא הסתכלתי במראה. לא ככה. לא הייתי מסוגלת. הגוף הזה שנשקף אלי לא הרגיש כמו הגוף שלי. כשההורים שלי שיפצו את הדירה שלנו ועיצבו את כל החדרים מחדש התעקשתי שאצלי בחדר לא תהיה מראת גוף. לא צריך. מספיק מראה לפנים. ממש ליד דלת היציאה מהבית דווקא כן הייתה מראה כזאת, גדולה, כדי שאמא שלי ואחותי יוכלו לוודא רגע לפני שהן יוצאות שהן נראות כמו שהן רוצות. אבל אני אף פעם לא נראיתי כמו שרציתי אז גם מהמראה הזו השתדלתי להתחמק. מדי פעם בכל זאת הייתי קולטת את הדמות ששם, עם הבגדים הרחבים והגדולים שמסתירים הכל ומאפשרים לי לא להתמודד עם הגוף שהוא לא שלי אבל אני בכל זאת צריכה להסתובב איתו.

ואז עזבתי את הבית ההוא. עם המראה הגדולה ליד דלת הכניסה. ועברתי לגור במקום הראשון שבו הרגשתי באמת בבית. דירת סטודיו, מעופשת, במקום הכי נמוך בתל אביב, שאפילו מקום למראה לא היה בה. ושם לראשונה התחלתי להרגיש נוח עם עצמי. להרשות לעצמי להיות מי שאני, ואיך שאני, לא בהשוואה לאמא שלי ולאחותי רגע לפני שהן יוצאות מהבית, אלא רק בהשוואה לעצמי. עברו מאז כבר לא מעט שנים, והיום אני כבר לא גרה בדירת סטודיו, והיא כבר לא מעופשת, ובמקום קצת יותר גבוה, ויש לי מראת גוף. ואני מסתכלת בה מדי בוקר כשאני יוצאת מהמקלחת, בוחנת את עצמי מכף רגל ועד ראש, בלי בגדים, ואוהבת את מה שאני רואה. כמעט. 

כי מדי בוקר אני לא יכולה להתאפק, מרימה את הציץ השמאלי, ואז את הימני, ורואה מתחת לכל אחד מהם צלקת, ומכריחה את עצמי להיזכר במסע שהייתי צריכה לעבור כדי להיות מסוגלת להסתכל על עצמי. צלקת פיזית שמסתירה את הצלקות שאי אפשר לראות, מכל השנים האלה בלי מראה בחדר. צלקת שאני יכולה לספור על אצבעות שתי הידיים את מספר האנשים שראו אותה עד היום, שהסכמתי שיתקרבו אלי מספיק כדי שיוכלו לראות גם את מה שיש מתחת לציץ. מיותר לציין שאף אחד מהם לא נשאר שם מספיק זמן אחרי, אבל זה כבר לא אכפת לי. העיקר שאני יכולה להסתכל על הצלקת, במראה, ולא לפחד ממנה יותר. האחרים? שיסתכלו עלי כמה שהם רוצים. מרחוק. ויקנאו.
"
11/3/2024 12:16:26,שירלי ק,2. נשימה,"3:22. זו השעה שנשקפת אלי ממסך הטלפון כשאני מתעוררת. איזו שעה מוזרה להתעורר בה. כאילו רק לפני רגע נרדמתי, וממש עוד רגע אני כבר צריכה לקום שוב. אני שומעת נשימה לידי ומבינה למה התעוררתי. מתהפכת במיטה ומסתכלת עליו ישן. נינוח. מפחדת שאולי הנשימה שלי תעיר אותו, ואז למרות שעכשיו רק 3:22, או אולי כבר 3:22, הוא יבין שהוא לא יכול להישאר במיטה לידי וילך. עוד נשימה שלו. אני מנסה לסנכרן בין שלו לשלי כדי שננשום ביחד. נשימה ונשיפה, נשיפה ונשימה. נזכרת איך כמה שעות קודם שום נשימה ושום נשיפה לא היו מתואמות, והכל היה פראי ולא מתוזמן כמו שיכול לקרות רק בסיטואציות פראיות ולא מתוזמנות כאלה. 

21:37 סווייפ ימינה באפליקציה. מץ'. הוא קרוב. הוא זמין. הוא לוהט. לפחות בתמונות. 22:01 שיחת וידאו קצרה רק כדי לוודא שהתמונות שלו הן באמת שלו ושלי הן באמת שלי. והוא עוצר נשימה. לא במובן הספרותי של המילה. באמת כשאני רואה אותו בלייב אני שנייה מפסיקה לנשום כי הוא כל כך עוצר נשימה. והוא רוצה להיפגש. עוד הערב. לא משנה לו איפה. אחרי הדרינק השני אני כבר מתחילה ללטף לו את הזרוע ולהרגיש כל שריר ושריר שמתקשח. אחרי הדרינק השלישי אנחנו כבר מתנשקים. 1:14 אנחנו נכנסים למונית בדרך חזרה אלי. ביחד. כשהוא כבר יודע כל מה שצריך לדעת, ואני מעדיפה לא לדעת כלום. ועכשיו 3:22, ואני מנסה למשוך את הזמן עם כל נשימה שהוא ואני נושמים ביחד.
"
11/3/2024 14:13:23,יובל מישורי,3. ג'לי,"היא ליטפה את כתפו ואת גבו המצולק באור השחר החיוור. נשימתו השטוחה והקצובה היתה מנחמת, והיא היתה שמחה לתת לו לישון כמה שירצה, אבל החיים לא מחכים. הוא מלמל משהו מתוך שינה, והיא המשיכה ללטף. עיניו נפקחו והוא הסתובב אליה. הוא הביט בעיניה במבט מצועף דרך קורי השינה, והיא הסיטה את השיער ממצחו.

""בוקר טוב,"" היא נשקה לו, ""הגיע הזמן לקום"". הוא כיסה פיהוק בידו ואחר כך שלח את היד לשפשף את עיניו.

היא קמה והלכה לשירותים, והוא התיישב במיטה. היא שלחה את ידה למברשת השיניים, אבל ידה נתקלה בכוס והפילה אותה אל תוך הכיור. התנגשות הזכוכית והפורצלן שחררה רעש חזק ופתאומי.

גופו הפך ברגע אחד מגוש ג'לי לפלדה יצוקה. ראייתו התחדדה, ליבו פעם מהר יותר, שריריו התכווצו. לרגע הוא שוב היה שם, בשדה הקרב, מנסה לפלס את דרכו בענן האבק לעבר חברו הזועק. הוא רץ שפוף, וכל פיצוץ גרם לו להוריד את הראש עוד יותר נמוך. הוא ידע בוודאות שאלה רגעיו האחרונים אבל בכל זאת התפלל, ואיכשהו הפגזים החטיאו אותו. עד שהגיע, כבר לא שמע צעקות או בכי, רק קולות נפץ נוספים. הגופה הדוממת חיכתה לו שם בין ההריסות.

הרגע חלף, והוא חזר למיטה שלה. דמעה נשרה מעינו והוא נאבק לשחרר את אצבעותיו, שלפתו באחיזת ברזל את השמיכה. הוא היה צריך לחכות עוד כמה רגעים כדי שהדופק יירגע לפני שקם."
11/3/2024 14:14:07,יובל מישורי,2. נשימה,"נשימתו נעתקה, מילולית, באמצע הלילה. בחלום הוא שוב היה באותה מנהרה מחניקה, מלאת אבק וחול, ידיו כפותות ועיניו מכוסות. הוא שמע שוב את הקולות סביבו, שדיברו בשפה זרה, צחקו וצעקו. הוא הרגיש שוב את קת הרובה מכה בפניו, בבטנו, בגבו. הוא הרגיש שוב את הכתף של חברו, הצמודה לכתפו שלו. כל כך קרובים, ואסור להם אפילו ללחוש אחד לשני. המגע היה צורת התקשורת היחידה.

הגוף העיר אותו בבת אחת, והוא שאף אוויר כמו אדם טובע. קנה הנשימה צר מלהכיל את כמות האוויר שהצטרך, אבל לאחר רגע ארוך הוא הרגיש שהריאות מתמלאות, והחמצן מחזיר אותו מהגיהנום בחזרה למציאות. המלחמה נגמרה, הוא חזר מהשבי, החיים נמשכים. אלא שחלקים ממנו נשארו שם, באותה מנהרה.

היא התעוררה בבהלה יחד איתו וחיפשה את מקור הנהמה המפלצתית. לקח לה רגע להבין שזה הוא. הנסיון לשאוב פנימה את כל האוויר שבחדר היה כמו צעקה בהילוך אחורי, וגרונו זעק. היא שמה יד רכה על חזהו המתרומם. עיניו בהו בבהלה בתקרה, בולטות מרוב המאמץ, ורק לאחר שניות ארוכות הוא חזר לאותו מבט כואב שהכירה טוב מדי.

היא שבה ותהתה מתי סופסוף יוכלו לישון לילה שלם."
11/3/2024 15:14:05,ליאורי,3. ג'לי,"היא הקפידה על כל הרכיבים בדיוק לפי המרשם, והיה נראה שהפעם - בניסיון הרביעי - המרקם היה תואם יותר למה שציפתה. היא ערבבה הכול והניחה לשעתיים להתקרר.
ושוב התאכזבה למצוא ג'לי.
רק כשהלכה לאסוף עוד עצם ערבוב טרייה מהקרבן האחרון של הדרקון שלה, עלה בדעתה לנסות בפעם החמישית לערבב בכף עץ."
11/3/2024 18:49:46,נורית גבעוני,2. נשימה,"נשימה 

בכל בוקר הייתה עמליה מגיעה אל הים, למקום המיוחד שהיה שמור רק לה, מקום שאף אחד לא העז לעמוד שם במקומה, גם אם לא הייתה מגיעה.
  בשעה 5:30, כשהכל שקט, הייתה מחנה את מכוניתה המקרטעת בחנייה הכי קרובה אל החוף ושולפת מהבאגאז' הקטן את החכה, תיק חאקי שידע ימים טובים יותר, צידנית קטנה ואז עושה את דרכה אל הפינה ""הכי טובה"" על שובר הגלים. כשהיו שואלים אותה למה דווקא שם, הייתה מסבירה ברצינות שהיא בדקה כל מקום לאורכו של שובר הגלים והגיעה למסקנה שבפינה שלה יש הכי הרבה אוויר טוב, מה שבוודאי ישפיע על הדגים שיקפצו בקלילות אל חכתה הגדולה. עם הגיעה, הייתה מניחה את כל הציוד על השביל הצר שהיה על שובר הגלים, כאילו מסמנת את מרחב הדייג שלה, שחלילה אף אחד לא יפלוש למקום שלה. ואז עומדת וכאילו בתרגיל יוגה שהמציאה לעצמה, הייתה פורסת ידיה לצדדים, אחר כך למעלה, שוב לצדדים ואז משלבת אותן כפופות מעל ראשה ועוצמת עיניה לדקות מספר, נושמת נשימה ארוכה ומלאה ושותקת. גם אם היו פונים אליה הדייגים הנוספים שהגיעו ל""שיכון הדייגים"",  כך קראה לזה כשהייתה מסבירה היכן היא עומדת, גם אז לא הייתה מוציאה הגה מפיה. 
   לפעמים היו מנסים לספר בדיחה או שתיים ולהצחיק אותה, אבל היא בשלה, שותקת ונושמת, שותקת וממלאת אוויר צח לריאותיה. וכשהיה מסתיים הטקס, או אז הייתה מוכנה לחייך ולענות לכל אלו שכבר הציבו את חכותיהם, מוכנים ליום החדש. פעם פנה אליה בשקט, אחרי הטקס כמובן, שמעון, שהיה תמיד מנסה לעמוד לצידה, אולי יצליח גם הוא למלא את הדלי, ושאל למה כל כך הרבה נשימות, מי צריך כל כך הרבה. והיא הביטה בו בעיניו ואמרה : זה המקום היחיד בו אני יכולה לקחת לעצמי כל כך הרבה אוויר. כמה שאני רוצה. המקום היחיד.  
#סיפורנובמבר    #נשימה
    

"
11/3/2024 20:18:11,גל חיימוביץ,3. ג'לי,"הרעיון להכניס עוד עניין וסקסיות לתחרות קרבות הרובוטים השנתית היה מקורי, אבל מטופש. 
זה התחיל להיראות מטופש כשהרובוטים שקעו לתוך הג'לי ונסתרו מהצופים. מהר מאוד הבינו שאולי עדיף לא להשתמש בבריכה שנקרעת בקלות.
אבל של מי היה רעיון להלביש להם ביקיני?
"
11/3/2024 21:19:10,צביקה גיא,1. צלקת,"״הוא נושך?״ הבחור עם החולצה הירוקה התקדם לאט, מציע את גב היד לרחרוח.
״לא, מה פתאום״ שיחררתי את ההדק הרצועה, ונתתי לגוש הפרווה האפור להתקדם קצת ולרחרח בעניין את היד המושטת.
״איזה גזע זה?״ הבחור החל מעסה את ראשו של אלפרד, מגרד מתחת לאוזניים השמוטות.
״לא בטוחה, יש בו כל מיני... הוטרינר אמר שהוא בעיקר כלב ציד סקוטי, בגלל זה השיער, אבל הוא שמן אז בטח יש בו גם קצת לברדור...״ השתתקתי, הבחור סתם מנסה להיות נחמד ואני פה אוכלת לו את הראש.
״הוא חתיך״ הבחור חייך, חייכתי חזרה. גם אתה, חשבתי. כנראה שאחרי הכל זה היה רעיון לא רע לאמץ את היצור חסר החן.
״ברור״ אמרתי ״אלפרד חתיך עולם״ שחררתי עוד קצת את הרצועה. הבחור התכופף, ואחז את ראשו של אלפרד בין ידיו. ״אה, רק אל תיגע לו ב....״ ניסיתי למשוך ברצועה אבל היה מאוחר מדי. הבחור נאנק בהפתעה כששיניים כהות אך נחושות ננעצו בכף ידו. 
"
11/3/2024 21:37:54,צביקה גיא,2. נשימה,"
השטיח נראה קרוב באופן מפתיע, השולחן שעמד עליו התרומם לאיטו ואז נטה הצידה בזרם, רגלי העץ צפו ומשכו את המבנה המסיבי מעלה. פלטת הזכוכית הכבדה נשמטה ונפלה כמו בהילוך איטי, מצמידה את השטיח מטה חזרה אל הרצפה. עציץ החרס הגדול שבצד נשאר נטוע במקומו, אך עלי פיקוס הגומי שצמח בו נעו בזרמי המים כאילו מתנופפים ברוח. יש בזה מן החן, חשב.
הוא חזר וצלל אל מה שהיה עד לפני כמה דקות חדר מגורים יבש ומתפקד, בגדיו הספוגים הקשו עליו את התנועה. הוא בעט את נעלי הבית מעל רגליו ואחז בידית הדלת, מושך את עצמו אל חדר הילדים. המיטה הסתורה היתה ריקה, השמיכה נעה במים לאיטה, כמו אחוזת דיבוק. הוא סקר במהירות את הרצפה, כלום לא זז בינות הצעצועים והחפצים הפזורים, הוא חתר עמוק פנימה בעוד כמה תנועות, ואז לפתע הבחין מעליו ברגלים קטנטנות יחפות חותרות במרץ. ליבו חזר לפעום. 
הוא עלה לקחת נשימה.

"
11/3/2024 21:38:25,צביקה גיא,3. ג'לי,"…״ואין לנו כרגע מושג איך זה הגיע לשם״ סיימה האשה בחלוק הלבן כשהיא מקלפת מעל ידיה זוג כפפות לטקס דקות. היא גחנה קדימה ואספה מהשולחן קלסר קטן עליו מדבקה לבנה עם השם המחייב ׳דו״ח פתולוגי׳.
״זה בשבילך״ אמרה והושיטה אותו לעברי.
גחנתי ולקחתי את הקלסר הדביק, מנסה לאחוז בו בשתי אצבעות, מחניק את הבחילה שגאתה בי. הריח בחדר היה בלתי נסבל. דובדבנים. 
כמו בכל אחת מהפעמים הקודמות גם כאן היו הריאות מלאות עד תום והקורבן צפוד בעווית כשעל פניו חיוך. מזל שזה לא התיק שלי.
שלפתי את העט מכיס חולצתי, פתחתי את הקלסר ועל גבי הדף הראשון שירבטתי: ״להעביר למחלקת רצח, תיק 657 / רוצח הג׳לי״
"
11/3/2024 21:46:36,הילה בניוביץ'-הופמן,3. ג'לי,"-בוס, נשאר לנו המון ג'לי בטעם גויאבה מהמבצע בשבוע שעבר.
-שום בעיה. נוציא מהדורה מיוחדת: במבה במילוי ג'לי גויאבה!
-זה יתפוס? 
-ברור. קונים במבה במילוי כל דבר, כולל אסבסט, חרא של עיזים ונפט גולמי. 
-אני אודיע לפס הייצור!
-רגע, יש לי רעיון... מה עשינו עם גג האסבסט בהאנגר הישן?"
11/4/2024 9:26:16,נמרוד איזנברג,1. צלקת,"- מאיפה זו?
- מהעוטף
- וזו?
- הליטני
- וזו?
- אסון הכרמל. יש לי גם מאולמי ורסאי, אינתיפאדה ראשונה, צ'רנוביל, יום כיפור, הירושימה, והקרב העל הסום.
- כל כך הרבה צלקות, ושרדת את הכל!
- תאמין לי, בחיים לא הייתי צריך לבקש את המשאלה ההיא."
11/4/2024 9:26:40,נמרוד איזנברג,2. נשימה,"מעטים יודעים, אך הבדיחה הידועה על  2 קמצנים שנחנקו למוות לאחר שהתערבו על לירה מי יכול לעצור את נשימתו לזמן ארוך יותר, מבוססת על מקרה אמיתי בו 2 פיזיקאים ביצעו התערבות דומה ליד הניסוי שניהלו, אשר עסק ביקומי כיס מואטי זמן."
11/4/2024 9:26:59,נמרוד איזנברג,3. ג'לי,"- ""בג'לי הדיאטטי שלנו יש רכיב סודי המשנה ללא הכר את חילוף החומרים, במידה כזו שמי שאוכל אותו נכנס למצב תודעתי חדש לגמרי!""
- ""וממה עשוי הג'לי?""
- ""בג'לי הדיאטטי שלנו יש רכיב סודי המשנה ללא הכר את חילוף החומרים, במידה כזו שמי שאוכל אותו נכנס למצב תודעתי חדש לגמרי."""
11/4/2024 9:27:19,נמרוד איזנברג,4. קשקש,"""אנו עוסקים,"" הסביר החוקר, ""בבדיקת הציפוי הקשיח שיש על דגים ולטאות. זה נראה לנו כמו תופעה אלרגית שאפשר לטפל בה עם שמפו.""
""אתה מדבר שטויות ומבזבז לנו תקציב,"" זעמה ראש הפקולטה.
""סליחה,"" ענה החוקר, ""אבל אם לא מנקדים את מילת היום אני יכול לעשות מה בזין שלי."""
11/4/2024 12:16:58,666,1. צלקת,"המילה: צלקת

המכונית חרקה ונעצרה ואבא שאל: ""אתה מוכן?"" הייתי נסער אבל הנהנתי ונכנסנו לבית החולים. עד שסידרנו את העניינים הגיע תורנו להסיר צלקת בעזרת הטכנולוגיה החדשנית. נשכבתי על מזרון הניתוח ואז פתאום קפצתי ואמרתי: ""לא!!!! הצלקת איתי מאז שנולדתי, אם אני רוצה בכך וגם אם לא! היא חלק ממני. תשאירו אותה.""
ומאז כול פעם שאני מסתכל על הצלקת המכוערת בידי אני מחייך ונזכר בסיפור.

"
11/4/2024 12:52:00,666,2. נשימה,"הכול התחיל כשהלכתי להלוויה של דודה שלי, שהייתה האדם האהוב עלי חוץ מההורים שלי. דודה עליזה המסכנה. מה יקרה לחיות שלה בלעדיה? התחלתי לבכות. נוצה קטנה נכנסה לי לאף וזה נורא דגדג. התפקעתי מצחוק. כולם נעצו בי מבטים נדהמים. מיהרתי להסביר. ""איך אתה מעז?"" אמרו בכעס. ""אנחנו הולכים,"" גררה אותי אימא. טיפה לפני שהלכנו נעצתי מבט זועם בתרנגולות. ומאז היא לא נותנת בי אמון. הכול בגלל אותה נשימה אומללה."
11/4/2024 13:13:14,666,6. רעיון,סוף סוף היה לי רעיון לספר שיהפוך אותי למפורסם. אני צריך ספר שיהפנט את הקורא ויגרום לו לקנות עוד עותקים שייתן לחברים שלו שיקראו אותו ויתהפנטו גם. אני אקים אימפריה! חשב הסופר הנוכל בדרכו למאסר עולם.
11/4/2024 13:24:57,ליאורי,4. קשקש,"היה סיפוק עצום ברגע ההתעוררות של מטופלים וההבנה שהגוף שלהם אמנם כואב, אבל הוא כמו שדמיינו אותו.
הפעם היה זה ניתוח ראשון מסוגו, וד""ר ש׳ צפתה במטופלת מתעוררת לצורתה החדשה ובחיוך שנמתח רחב יותר מאי פעם.
""אני דרקונית אמיתית!"" היא קראה ואז התכווצה מכאב ההחלמה, אבל החיוך נותר על פניה."
11/4/2024 15:39:10,13,1. צלקת,"ג׳ניפר הלכה לבית הספר בגשם. היא הלכה ללא מטרייכה וללא מעיל. היא כיסתה את עצמה בסוודר, ונשארה עם גופיה. היא הגיעה לבית הספר באיחור, קופאת מקור. היא שמה את התיק בלוקר והלכה לכיתה. היא התיישבה במקום הקבוע שלה, צמוד לאמי. אמנם הסוודר כיסה אותה, אבל רב המים עברו דרכו. כל העיניים היו נעוצות בה, כאילו עשתה משהו רע. אפילו המורה נעצה בג׳ניפר עיניים. כולם ידעו שמיס פרקר מרושעת. גם התלמידים החדשים ידעו זאת. וזה היה מסיבה אחת: העיניים שלה. עיניים כחולות בורקות, כאילו באה פיה וכישפה אותן. הריסים היו כהים מאד, גם כשלא שמה מסקרה. עיניה היו פתוחות חזק תמיד. אבל ג׳ניפר פחדה ממנה במיוחד. ג׳ניפר הייתה תלמידה טובה, אבל לא ממש אחראית. היא ידעה שמיס פרקר שונאת אותה. גם כשהיא הייתה בכיתה א', כשרק הגיעה לבית ספר, מיס פרקר שנאה אותה. היא שנאה את העיניים הירוקות, היא שנאה את הקארה החום, את המשקפיים, אבל בעיקר היא שנאה את אמא שלה. בהתחלה ג׳ניפר לא הבינה את זה, אבל בראשון לשמיני הכל השתנה. ג׳ניפר בדיוק עמדה להתחיל את כיתה ז', והכל הלך מושלם-היא הכירה את החבר שלה, מייקי, אחותה קיבלה רישיון נהיגה, ואמא שלה פתחה עסק חדש. באותו יום ג׳ניפר ישבה בחנות של אמא שלה, וראתה את מיס פרקר מהחלון. מיס פרקר נכנסה לחנות, אבל כשאתה את אמא שלה מיד יצאה. אחר כך ג׳ניפר בדקה את הדירוגים של החנות וראתה שמיס פרקר דירגה כוכב אחד. שעתיים אחר כך ג׳ניפר נפגשה עם מייקי בקולנוע. ""אז…"" התחילה ג׳ניפר. ""לא."" אמר מייקי. ""יואו מייקי–"" ג׳ניפר הסתה להמשיך, אבל נייקי קטע אותה. ""לא!""
""אבל לא שמעת אפי–"" הטון של ג׳ניפר התחיל להשתנות.
""לא, ג׳ניפר. אני אומר לא כי אני לא רוצה יותר."" אמר מייקי
""מה אתה לא רוצה יותר?"" ג׳ניפר הסתה לעודד את עצמה.
""אני לא רוצה יותר אותך!"" מייקי התחיל לצעוק.
ג׳ניפר נעלבה ומהרה לברוח משם. למחרת היא נפגשה עם הפסיכולוגית שלה. היא הסבירה לה על מה שעברה, והפסיכולוגית אמרה: ""זה בסדר, ג׳ניפר. אנשים יכולים לשנוא אחד את השני. וזה בסדר שמייקי נפרד ממך. זה ישאיר לך צלקת, אבל יכול לצאת מזה משהו טוב.""
"
11/4/2024 16:21:58,תום סיון ,4. קשקש,"


אלה ונעמה התעכבו מאחור, כשהכיתה שלהם המשיכה בסיור המודרך. בתחילת היום הן עוד ניסו להקשיב למדריך, שהסביר על בריכת הקשתות (עידן דחף את דניאל למים, והשייט נקטע), ואחר כך להסבר על המגדל הלבן (גם כן מגדל, צחקה שחר. גם כן לבן, ענה לה עוז. ואז הם התחילו לירות גומיות אחד על השני, וגם הסיור הזה התקצר). בהמשך הלכו אל המגדל שממנו ירו על נפוליאון, או על חייל של נפוליאון או משהו. אלה ונעמה כבר ראו לאן זה הולך ואיך זה יסתיים, ולכן, כשעברו בשוק ההומה של רמלה, הן החליטו להבלע בהמון ולהעלם לכיתה, לפחות להפוגה קצרה. סבתא של אלה גרה ברמלה, ואלה הכירה היטב את השוק וידעה את הדרך למגדל (או, יותר נכון, לחומוסיה הטעימה שלידו), כך שנעמה סמכה עליה והרגישה בטוחה מספיק כדי להתנתק מהקבוצה. ""אם יתקשרו אלינו, נגיד שהלכנו לאיבוד, נשאל איפה הם ונצטרף. המורה כל כך תדאג ותשמח שזה נגמר בשלום, שהיא לא תרצה בכלל לכעוס עלינו ולגלות לכולם שנעלמו לה תלמידות"", כך אמרה אלה, ונועה החליטה לזרום איתה, כרגיל. 

היא עמדה להתחרט על ההחלטה הזו. 

בהתחלה הן קפצו לחנות התבלינים ההודים, שהיה בה מקרר מיוחד רק לממתקים צבעוניים ומיוחדים, שהוכנו במקום. הן הצטיידו שם ואז נכנסו לעומק השוק האפלולי, המקורה בגג פלסטיק שהיה פעם לבן או שקוף, אבל עכשיו, באוקטובר, היה מלא אבק שהפך אותו לאפור אטום. 

""רק היום! רק היום! אנונה טעימה, אחרונה לעונה!"" הבנות חלפו על פני מוכרי הירקות והפירות, אטמו את האף כשעברו ליד מוכרי הדגים ונועה גם כיסתה את העיניים כשעברו ליד הקצבים, עם חלקי הבשר התלויים על ווים וראש שלם של פרה, עם העיניים, שהביט בהן בעוברן. 

אלה כיוונה אותן במומחיות אל מעבר לכל זה, אל מעבר לחנויות הנרגילות, אל מה שהיא קראה לו ""השמונצעס"" - כמו שסבתא שלה הגדירה את זה - דוכנים של תכשיטים זולים, ""עתיקות"" שכנראה יוצרו לפני חודש בסין, חיקויים של בשמים וחיקויים של תיקי יוקרה. אלה ידעה למה היא כיוונה לשם: באחת מהחנויות הייתה תצוגה של פסלוני זכוכית קטנים, בדיוק כמו אלו שנועה אהבה לאסוף. 

נועה הייתה מהופנטת מהתצוגה, ובעיקר מהמחירים, שהיו חצי ממה שהיא הכירה בחנויות הרגילות שלה. אלה, בינתיים, המשיכה להסתכל סביב, והתעלמה ככל יכולתה מקריאות ההתלהבות של נעמה. ""מטומטמת"", היא חשבה לעצמה. ""היא לגמרי הורסת לעצמה את הסיכוי להתמקח. איזו אידיוטית"". היא, לעומת זאת, המשיכה להראות משועממת, גם כשראתה טבעת נחש שהלהיבה אותה מאוד. אמנם המחיר היה גבוה מדי, יותר מכל מה שחסכה מהשעות הארוכות של הבייביסיטינג על ילדי השכנה המנוזלים-תמיד, אבל היא תוכל להתמקח. היא התעלמה מהטבעת והמשיכה להסתכל מסביב, מביעה עניין בדברים אחרים, זולים. ואז, מתחת לכמה שרשראות חרוזים ""ביזנטיות"", ואבני פסיפס ""מהתקופה הרומית"" היא ראתה שני משטחים קטנים, מבריקים וצבעוניים של חומר שנראה לרגע כמו זכוכית ולרגע כמו מתכת. ""מה זה"", היא שאלה את המוכר, ""מפרטים לגיטרה?"" -""אולי"", הוא ענה. ""האמת היא, שאני לא באמת יודע. מצאתי את זה, סליחה, חבר שלי מצא את זה כשהוא חפר וחיפש אבני פסיפס, חרוזים וחרסים ישנים"". אלה הופתעה, היא הייתה משוכנעת שכל ה""עתיקות"" יוצרו פה בימים אלו ממש. ""מה, אתה באמת חופר? זה חוקי בכלל?"" -""את יודעת כמה כאלה יש פה? כמו זבל, אם יודעים איפה לחפור. למעשה, כנראה שאני חופר בערימת זבל, במצבור זבל של פעם. אבל הזבל של פעם הוא - לא האוצר של היום, אבל בהחלט שווה כמה גרושים בחנות שלי! וזה שווה, כי רק אני יודע איפה אני חופר. ואת משלמת לי גם על העבודה, את יודעת. זה לא קל למצוא ולסנן את כל זה"". הוא חייך חיוך גדול מאוד, והיא מיד התחרטה על זה - היו שם יותר חניכיים משיניים, וגם אלו וגם אלו היו בגוון כהה, כמעט שחור. ""אז, מה זה?"" היא הצביעה שוב על החלקים השטוחים הקטנים. ""אני לא יודע. אני כנראה אמכור את זה לתיירים בתור קשקשי דרקון. את יודעת, של הדרקון של ג'ורג' הקדוש"". הוא צחק שוב. ""הוא להיט פה ברמלה"". 

אלה לקחה את אחת מהטיפות השטוחות. ""אולי זה חלק מויטראז'? כזה חלון צבעוני?"" ""חשבתי על זה!"" ענה המוכר בהתלהבות, ""אבל זה נראה לי דק מדי. הזכוכית של אז הייתה עבה ומלאה בבועות. זה חלק, יפה"". ""אולי זה משהו חדש? אולי משהו של הצבא?"" אלה חיפשה עוד רמזים - אולי חותמת, או כיתוב כלשהו, אבל לא היה. היא כופפה את הטיפה השטוחה, והיא חזרה מיד לצורתה המקורית. היא פרטה עליה עם האצבע שלה, והחנות התמלאה בצליל צלול ורם, שהעלה דמעות בעיניה. ואז נשמעו עוד צלילים - צלילי פסלוני הזכוכית הרבים שנסדקו ונשברו. המוכר הסתכל עליה, והצביע על השלט שהיה תלוי שם: ""שברת - שילמת"". 

כשהן חזרו לקבוצה, שהייתה עדיין ליד החומוסיה המפורסמת ביותר ברמלה, המורה אפילו לא שמה לב שהן נעדרו. היא נראתה עייפה, ריקה מפליאה. 
נועה מיששה את כיסיה שוב, כדי לוודא. הייתה ללא כל הכסף שחסכה, ללא הטבעת שרצתה וללא האוזניות האלחוטיות החדשות שלה - אבל עם שני חפצים שטוחים וצבעוניים, שהיו או אולי לא היו קשקשי דרקון. 

"
11/4/2024 18:39:07,גל חיימוביץ,4. קשקש,"""אתה בתורנות נקיון היום?"" מייקל שאל, ומסר ליענקל'ה את חליפת החלל שלו.
 יענקל'ה הסתכל על מייקל בגועל, הציץ לפנים הקסדה ואמר ""חכה רגע"". 
הוא הוציא את מחשב הכיס, גלל, והקליד ואז אמר למייקל ""אני שולח לך המלצה במייל. תשתמש בזה."" [תמונה של שמפו נגד קשקשים]"
11/4/2024 22:53:17,שירלי ק,3. ג'לי,"הסתכלתי על הגוש שהיה מונח בתוך המגש המתכתי. זה נראה כמו ג'לי. ג'לי שקוף. אם זה היה באמת ג'לי אי אפשר היה לדעת איזה טעם יש לו. כנראה שאין לו באמת טעם. יותר טוב ככה. בטח לא הייתי רוצה שבסיטואציה... אה... אינטימית... פתאום הגבר שאיתי יסתכל עלי וישאל ""למה יש לך טעם של אננס?"". אני לא מצליחה להתאפק וצוחקת קצת לעצמי תוך כדי שאני ממשיכה לבהות במגש עם הג'לי השקוף. ""ביקשתי שלא תזוזי"" נוהם הקול שמאחורי מסכת הפנים, שבדיוק עסוק בלשרטט עלי קווים ומעגלים, כאילו אני תרשים זרימה. אני לא יכולה לראות בדיוק מה הוא משרטט, אבל אני מרגישה את ה... טוש? הוא משתמשת בטוש? לא מחיק אני מקווה, כי אז מי יודע לאן הגוש ג'לי הזה עוד יכול להגיע. אני מגרשת מייד את מה שאני מדמיינת כדי שאני לא אתחיל לצחוק שוב ולעצבן שוב את הדוקטור. אני צריכה שהוא יהיה בצד שלי. אבל תכלס עדיף להיות מסוגלת לצחוק כרגע. פחדתי שאני אהיה לחוצה, היסטרית, שאני אקבל פתאום רגליים קרות ואתחרט, אבל זה ממש לא המצב. אני יודעת שבעוד כמה שעות אני אתעורר, עם גוש ג'לי בתוך הגוף. יותר נכון שני גושי ג'לי. וזה יהיה עוד צעד קטן אחד בדרך שאני עושה כבר כל כך הרבה זמן. אבל חת'כת צעד. חצי ליטר צעד. בכל צד. האמת שלא חשבתי על כזה גודל, אבל הדוקטור טען שיחסית לפרופורציות של הגוף שלי זה הגודל האידאלי. והוא הדוקטור. אני רק זאת שמציירים עליה, ותיכף ירדימו אותה, ואני רק מקווה שכשאני אתעורר לא יהיה לי טעם של ג'לי אננס."
11/5/2024 0:47:24,הילה בניוביץ'-הופמן,4. קשקש,"היא התמוגגה למראה הצאצא החמוד שלה, מתרוצץ הלוך ושוב בגן, ומדי פעם עוצר כדי להצביע על בטנו השמנמנה והפרוותית. הקשקש הבודד שצמח במרכזה היה כחול ומבריק. הוא היה הראשון מבין הפעוטות שהתחיל להחליף פרווה בקשקשים! אין ספק, חשבה לעצמה, ""המפלצתון של חני"" עושה עבודה נהדרת."
11/5/2024 18:46:44,https://hed.im/@Omer,5. קצר,"מופתעת, היא שאלה: ""כבר נגמר?""
הוא חייך בתגובה: ""סיפור קצר""
ונרדם."
11/6/2024 8:21:06,איתי סופר ,4. קשקש,"לכבוד יום הולדתו ה 20 של האביר גוסטב, הלכה הנסיכה אינגריד לשוק של גטבורג לקנות לו שריון במתנה. התלבטות. ועוד בלי למדוד. ליום הולדת שלי הוא קנה לי כתר פלסטיק. אני אקנה לו שריון קשקשים. סלמון או טרוטה?"
11/6/2024 8:21:53,איתי סופר ,5. קצר,"הקמע של נבחרת הרובוטיקה הארצית הלך להשתין. אגם הבן איבד את ההשראה בזמן שהיצור הממונע מהלגו ההנדסי הסתובב סביב עצמו. אגם כמעט התייאש עד שהאורות באולם הבהבו להרף עין. כל מה שצריך כדי לא להגיע אחרונים זה שריפה באולם, ובשביל שריפה מספיק קצר חשמלי קטן."